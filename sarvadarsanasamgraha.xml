<?xml version="1.0" encoding="UTF-8"?>
<TEI xmlns="http://www.tei-c.org/ns/1.0" xml:id="sarit__sarvadarsanasamgraha">
    <teiHeader xml:lang="en">
        <fileDesc>
            <titleStmt>
                <title>Title</title>
            </titleStmt>
            <publicationStmt>
                <p>Publication Information</p>
            </publicationStmt>
            <sourceDesc>
                <p>Information about the source</p>
            </sourceDesc>
        </fileDesc>
    </teiHeader>
<text xml:lang="sa-Latn"> 
<body> 
<div>
  <pb n="1"/> 
<head>oṃṃtatsadbrahmaṇe namaḥ |</head> 
<head>sarvadarśanasaṃgrahaḥ |</head>
<div n="1">
<head>|| cārvākadarśanam || 1 ||</head> 
<p><lg><l>nityajñānāśrayaṃ vande niḥśreyasanidhiṃ śivam |</l> 
<l>yenaiva jātaṃ mahyādi tenaivedaṃ sakartṛkam || 1 ||</l></lg></p> 
<p><lg><l>pāraṃ gataṃ sakaladarśanasāgarāṇā-</l> 
<l>mātmocitārthacaritārthitasarvalokam |</l> 
<l>śrīśārṅgapāṇitanayaṃ nikhilāgamajñaṃ</l> 
<l>sarvajñaviṣṇugurumanvahamāśraye'ham || 2 ||</l></lg></p> 
<p><lg><l>śrīmatsāyaṇadugdhābdhikaustubhena mahaujasā |</l> 
<l>kriyate mādhavāryeṇa sarvadarśanasaṃgrahaḥ || 3 ||</l></lg></p> 
<p><lg><l>pūrveṣāmatidustarāṇi sutarāmāloḍya śāstrāṇyasau</l> 
<l>śrīmatsāyaṇamādhavaḥ prabhurupanyāsyatsatāṃ prītaye |</l> 
<l>dūrotsāritamatsareṇa manasā śṛṇvantu tatsajjanā</l> 
<l>mālyaṃ kasya vicitrapuṣparacitaṃ prītyai na saṃjāyate || 4 ||</l></lg></p> 
<pb n="2"/> 
<p>atha kathaṃ parameśvarasya niḥśreyasapradatvamabhidhīyate | bṛhaspatima- 
<lb/>tānusāriṇā nāstikaśiromaṇinā cārvākeṇa tasya dūrotsārita- 
<lb/>tvāt | durucchedaṃ hi cārvākasya ceṣṭitam | prāyeṇa sarvaprāṇina- 
<lb/>stāvat —</p> 
<p><lg><l>yāvajjīvaṃ sukhaṃ jīvennāsti mṛtyoragocaraḥ |</l> 
<l>bhasmībhūtasya dehasya punarāgamanaṃ kutaḥ ||</l></lg></p> 
<p> — iti lokagāthāmanurundhānā nītikāmaśāstrānusāreṇārthakā- 
<lb/>māveva puruṣārthau manyamānāḥ pāralaukikamarthamapahnuvānāścārvākamata- 
<lb/>manuvartamānā evānubhūyante | ata eva tasya cārvākamatasya lokā- 
<lb/>yatamityanvarthamaparaṃ nāmadheyam |</p> 
<p>tatra pṛthivyādīni bhūtāni catvāri tattvāni | tebhya eva 
<lb/>dehākārapariṇatebhyaḥ kiṇvādibhyo madaśaktivaccaitanyamupajāyate | 
<pb n="3"/> 
teṣu vinaṣṭeṣu satsu svayaṃ vinaśyati | tadāhuḥ — vijñānaghana evai- 
<lb/>tebhyo bhūtebhyaḥ samutthāya tānyevānuvinaśyati na pretya saṃjñāsti 
<lb/>(bṛ. 2 | 4 | 12) iti | taccaitanyaviśiṣṭadeha evātmā | dehāti- 
<lb/>rikta ātmani pramāṇābhāvāt | pratyakṣaikapramāṇavāditayānumānā- 
<lb/>deranaṅgīkāreṇa prāmāṇyābhāvāt | aṅganādyāliṅganādijanyaṃ sukha- 
<lb/>meva puruṣārthaḥ | na cāsya duḥkhasaṃbhinnatayā puruṣārthatvameva nāstīti 
<lb/>mantavyam | avarjanīyatayā prāptasya duḥkhasya parihāreṇa sukhamātra- 
<pb n="4"/> 
<lb/>syaiva bhoktavyatvāt | tadyathā matsyārthī saśalkānsakaṇṭakānmatsyā- 
<lb/>nupādatte sa yāvadādeyaṃ tāvadādāya nivartate | yathā vā dhānyārthī 
<lb/>sapalālāni dhānyānyāharati sa yāvadādeyaṃ tāvadādāya nivartate | 
<lb/>tasmādduḥkhabhayānnānukūlavedanīyaṃ sukhaṃ tyaktumucitam | na hi mṛgāḥ 
<lb/>santīti śālayo nopyante | na hi bhikṣukāḥ santīti sthālyo nādhi- 
<lb/>śrīyante | yadi kaścidbhīrurdṛṣṭaṃ sukhaṃ tyajettarhi sa paśuvanmūrkho bhavet | 
<lb/>taduktam —</p> 
<p><lg><l>tyājyaṃ sukhaṃ viṣayasaṃgamajanma puṃsāṃ</l> 
<l>duḥkhopasṛṣṭamiti mūrkhavicāraṇaiṣā |</l> 
<l>vrīhīñjihāsati sitottamataṇḍulāḍhyān</l> 
<l>ko nāma bhostuṣakaṇopahitānhitārthī ||</l></lg> iti |</p> 
<p>nanu pāralaukikasukhābhāve bahuvittavyayaśarīrāyāsasādhye'gni- 
<lb/>hotrādau vidyāvṛddhāḥ kathaṃ pravartiṣyanta iti cettadapi na pramāṇa- 
<lb/>koṭiṃ praveṣṭumīṣṭe | anṛtavyāghātapunaruktadoṣairdūṣitatayā vaidikaṃmanyai- 
<pb n="5"/> 
<lb/>reva dhūrtabakaiḥ parasparaṃ karmakāṇḍaprāmāṇyavādibhirjñānakāṇḍasya jñā- 
<lb/>nakāṇḍaprāmāṇyavādibhiḥ karmakāṇḍasya ca pratikṣiptatvena trayyā 
<lb/>dhūrtapralāpamātratvenāgnihotrāderjīvikāmātraprayojanatvāt | tathā 
<lb/>cābhāṇakaḥ —</p> 
<p><lg><l>agnihotraṃ trayo vedāstridaṇḍaṃ bhasmaguṇṭhanam |</l> 
<l>buddhipauruṣahīnānāṃ jīviketi bṛhaspatiḥ ||</l></lg> iti |</p> 
<pb n="6"/> 
<p>ata eva kaṇṭakādijanyaṃ duḥkhameva narakaḥ | lokasiddho rājā 
<lb/>parameśvaraḥ | dehocchedo mokṣaḥ | dehātmavāde ca sthūlo'haṃ kṛśo'haṃ 
<lb/>kṛṣṇo'hamityādisāmānādhikaraṇyopapattiḥ | mama śarīramiti vyava- 
<lb/>hāro rāhoḥ śira ityādivadaupacārikaḥ | tadetatsarvaṃ samagrāhi —</p> 
<p><lg><l>aṅganāliṅganājjanyasukhameva pumarthatā |</l> 
<l>kaṇṭakādivyathājanyaṃ duḥkhaṃ niraya ucyate || 1 ||</l></lg></p> 
<pb n="7"/> 
<p><lg><l>lokasiddho bhavedrājā pareśo nāparaḥ smṛtaḥ |</l> 
<l>dehasya nāśo muktistu na jñānānmuktiriṣyate || 2 ||</l></lg></p> 
<p><lg><l>atra catvāri bhūtāni bhūmivāryanalānilāḥ |</l> 
<l>caturbhyaḥ khalu bhūtebhyaścaitanyamupajāyate || 3 ||</l></lg></p> 
<p><lg><l>kiṇvādibhyaḥ sametebhyo dravyebhyo madaśaktivat |</l> 
<l>ahaṃ sthūlaḥ kṛśo'smīti sāmānādhikaraṇyataḥ || 4 ||</l></lg></p> 
<p><lg><l>dehaḥ sthaulyādiyogācca sa evātmā na cāparaḥ |</l> 
<l>mama deho'yamityuktiḥ saṃbhavedaupacārikī || 5 ||</l></lg> iti |</p> 
<p>syādetat | syādeṣa manoratho yadyanumānādeḥ prāmāṇyaṃ na syāt | 
<lb/>asti ca prāmāṇyam | kathamanyathā dhūmopalambhānantaraṃ dhūmadhvaje 
<lb/>prekṣāvatāṃ pravṛttirupapadyeta | nadyāstīre phalāni santīti vacanaśra- 
<lb/>vaṇasamanantaraṃ phalārthināṃ nadītīre pravṛttiriti | tadetanmanorājya- 
<lb/>vijṛmbhaṇam | vyāptipakṣadharmatāśāli hi liṅgaṃ gamakamabhyupagatamanu- 
<lb/>mānaprāmāṇyavādibhiḥ | vyāptiścobhayavidhopādhividhuraḥ saṃbandhaḥ | 
<pb n="8"/> 
<lb/>sa ca sattayā cakṣurādivannāṅgabhāvaṃ bhajate | kiṃ tu jñātatayā | kaḥ 
<lb/>khalu jñānopāyo bhavet | na tāvatpratyakṣam | tacca bāhyamāntaraṃ vā- 
<lb/>bhimatam | na prathamaḥ | tasya saṃprayuktaviṣayajñānajanakatvena bhavati 
<lb/>prasarasaṃbhave'pi bhūtabhaviṣyatostadasaṃbhavena sarvopasaṃhāravatyā vyāpte- 
<lb/>rdurjñānatvāt | na ca vyāptijñānaṃ sāmānyagocaramiti mantavyam |</p> 
<pb n="9"/> 
<p>vyaktyoravinābhāvābhāvaprasaṅgāt | nāpi caramaḥ | antaḥkaraṇasya 
<lb/>bahirindriyatantratvena bāhye'rthe svātantryeṇa pravṛttyanupapatteḥ | 
<lb/>taduktam —</p> 
<p>cakṣurādyuktaviṣayaṃ paratantraṃ bahirmanaḥ | (ta. vi. 20) iti | 
<lb/>nāpyanumānaṃ vyāptijñānopāyaḥ | tatratatrāpyevamityanavasthādauḥsthya- 
<lb/>prasaṅgāt | nāpi śabdastadupāyaḥ | kāṇādamatānusāreṇānumāna 
<lb/>evāntarbhāvāt | anantarbhāve vā vṛddhavyavahārarūpaliṅgāvagatisā- 
<pb n="10"/> 
<lb/>pekṣatayā prāguktadūṣaṇalaṅghanājaṅghālatvāt | dhūmadhūmadhvajayoravinā- 
<lb/>bhāvo'stīti vacanamātre manvādivadviśvāsābhāvācca | anupadi- 
<lb/>ṣṭāvinābhāvasya puruṣasyārthāntaradarśanenārthāntarānumityabhāve svārthā- 
<lb/>numānakathāyāḥ kathāśeṣatvaprasaṅgācca kaiva kathā parārthānumānasya | 
<lb/>upamānādikaṃ tu dūrāpāstam | teṣāṃ saṃjñāsaṃjñisaṃbandhādibodhaka- 
<lb/>tvenānaupādhikasaṃbandhabodhakatvāsaṃbhavāt |</p> 
<p>kiṃ ca — upādhyabhāvopi duravagamaḥ | upādhīnāṃ pratyakṣatvaniyamā- 
<lb/>saṃbhavena pratyakṣāṇāmabhāvasya pratyakṣatve'pyapratyakṣāṇāmabhāvasyāpratya-
<pb n="11"/> 
<lb/>kṣatayānumānādyapekṣāyāmuktadūṣaṇānativṛtteḥ | api ca sādhanāvyāpa- 
<lb/>katve sati sādhyasamavyāptiriti tallakṣaṇaṃ kakṣīkartavyam | taduktam —</p>
<p><lg><l>avyāptasādhano yaḥ sādhyasamavyāptirucyate sa upādhiḥ |</l> 
<l>śabde'nitye sādhye sakartṛkatvaṃ ghaṭatvamaśravatāṃ ca |</l> 
<l>vyāvartayitumupāttānyatra kramato viśeṣaṇāni trīṇi |</l> 
<l>tasmādidamanavadyaṃ samāsametyādinoktamācāryaiśca ||</l></lg> iti | 
<pb n="12"/></p> 
<p>tatra vidhyadhyavasāyapūrvakatvānniṣedhādhyavasāyasyopādhijñāne jāte 
<lb/>tadabhāvaviśiṣṭasaṃbandharūpavyāptijñānaṃ vyāptijñānādhīnaṃ copādhijñā- 
<lb/>namiti parasparāśrayavajraprahāradoṣo vajralepāyate | tasmāda- 
<lb/>vinābhāvasya durbodhatayā nānumānādyavakāśaḥ | dhūmādijñānā- 
<lb/>nantaramagnyādijñāne pravṛttiḥ pratyakṣamūlatayā bhrāntyā vā yujyate | 
<lb/>kvacitphalapratilambhastu maṇimantrauṣadhādivadyādṛcchikaḥ | atasta- 
<pb n="13"/> 
<lb/>tsādhyamadṛṣṭādikamapi nāsti | nanvadṛṣṭāniṣṭau jagadvaicitryamā- 
<lb/>kasmikaṃ syāditi cet — na tadbhadram | svabhāvādeva tadupapatteḥ | 
<lb/>taduktam —</p> 
<p><lg><l>agniruṣṇo jalaṃ śītaṃ samasparśastathānilaḥ |</l> 
<l>kenedaṃ citritaṃ tasmātsvabhāvāttadvyavasthitiḥ ||</l></lg> iti |</p> 
<p>tadetatsarvaṃ bṛhaspatināpyuktam —</p> 
<p><lg><l>na svargo nāpavargo vā naivātmā pāralaukikaḥ |</l> 
<l>naiva varṇāśramādīnāṃ kriyāśca phaladāyikāḥ || 1 ||</l></lg></p> 
<p><lg><l>agnihotraṃ trayo vedāstridaṇḍaṃ bhasmaguṇṭhanam |</l> 
<l>buddhipauruṣahīnānāṃ jīvikā dhātṛnirmitā || 2 ||</l></lg></p> 
<p><lg><l>paśuścennihataḥ svargaṃ jyotiṣṭome gamiṣyati |</l> 
<l>svapitā yajamānena tatra kasmānna hiṃsyate || 3 ||</l></lg></p> 
<p><lg><l>mṛtānāmapi jantūnāṃ śrāddhaṃ cettṛptikāraṇam |</l> 
<l>nirvāṇasya pradīpasya snehaḥ saṃvardhayecchikhām || 4 ||</l></lg> 
<pb n="14"/></p> 
<p><lg><l>gacchatāmiha jantūnāṃ vyarthaṃ pātheyakalpanam |</l> 
<l>gehasthakṛtaśrāddhena pathi tṛptiravāritā || 5 ||</l></lg></p> 
<p><lg><l>svargasthitā yadā tṛptiṃ gaccheyustatra dānataḥ |</l> 
<l>prāsādasyoparisthānāmatra kasmānna dīyate || 6 ||</l></lg></p> 
<p><lg><l>yāvajjīvetsukhaṃ jīvedṛṇaṃ kṛtvā ghṛtaṃ pibet |</l> 
<l>bhasmībhūtasya dehasya punarāgamanaṃ kutaḥ || 7 ||</l></lg></p> 
<p><lg><l>yadi gacchetparaṃ lokaṃ dehādeṣa vinirgataḥ |</l> 
<l>kasmādbhūyo na cāyāti bandhusnehasamākulaḥ || 8 ||</l></lg></p> 
<p><lg><l>tataśca jīvanopāyo brāhmaṇairvihitastviha |</l> 
<l>mṛtānāṃ pretakāryāṇi na tvanyadvidyate kvacit || 9 ||</l></lg></p> 
<p><lg><l>trayo vedasya kartāro bhaṇḍadhūrtaniśācarāḥ |</l> 
<l>jarbharīturpharītyādi paṇḍitānāṃ vacaḥ smṛtam || 10 ||</l></lg> 
<pb n="15"/></p> 
<p><lg><l>aśvasyātra hi śiśnaṃ tu patnīgrāhyaṃ prakīrtitam |</l> 
<l>bhaṇḍaistadvatparaṃ caiva grāhyajātaṃ prakīrtitam || 11 ||</l></lg></p> 
<p><lg><l>māṃsānāṃ khādanaṃ tadvanniśācarasamīritam ||</l></lg> iti |</p> 
<p>tasmādbahūnāṃ prāṇināmanugrahārthaṃ cārvākamatamāśrayaṇīyamiti 
<lb/>ramaṇīyam ||</p> 
<lb/><trailer>iti śrīmatsāyaṇamādhavīye sarvadarśanasaṃgrahe cārvākadarśanam ||</trailer>
</div> 
<div n="2"><pb n="16"/> 
<head>|| atha bauddhadarśanam || 2 ||</head> 

<p>atra bauddhairabhidhīyate | yadabhyadhāyi — avinābhāvo durbodha iti 
<lb/>tadasādhīyaḥ | tādātmyatadutpattibhyāmavinābhāvasya sujñānatvāt | 
<lb/>taduktam —</p> 
<p><lg><l>kāryakāraṇabhāvādvā svabhāvādvā niyāmakāt |</l> 
<l>avinābhāvaniyamo'darśanānna na darśanāt ||</l></lg> (nyā. bi.) iti |</p> 
<p>anvayavyatirekāvavinābhāvaniścāyakāviti pakṣe sādhyasādhana- 
<lb/>yoravyabhicāro duravadhāraṇo bhavet | bhūte bhaviṣyati vartamāne cānu- 
<lb/>palabhyamānerthe vyabhicāraśaṅkāyā anivāraṇāt | nanu tathāvidhasthale 
<lb/>tāvake'pi mate vyabhicāraśaṅkā duṣparihareti cet — maivaṃ vocaḥ | vi- 
<lb/>nāpi kāraṇaṃ kāryamutpadyatāmityevaṃvidhāyāḥ śaṅkāyā vyāghātāva- 
<lb/>dhikatayā nivṛttatvāt | tadeva hyāśaṅkyeta yasminnāśaṅkyamāne vyāghā- 
<pb n="17"/> 
<lb/>tādayo nāvatareyuḥ | taduktam — vyāghātāvadhirāśaṅkā (kusu. 3 | 7) 
<lb/>iti | tasmāttadutpattiniścayenāvinābhāvo niścīyate | tadutpattini- 
<lb/>ścayaśca kāryahetvoḥ pratyakṣopalambhānupalambhapañcakanibandhanaḥ | kārya- 
<lb/>syotpatteḥ prāganupalambhaḥ kāraṇopalambhe satyupalambhaḥ upalabdhasya 
<lb/>paścātkāraṇānupalambhādanupalambhaḥ iti pañcakāraṇyā dhūmadhūmadhvaja- 
<lb/>yoḥ kāryakāraṇabhāvo niścīyate | tathā tādātmyaniścayenāpyavinā- 
<lb/>bhāvo niścīyate | yadi śiṃśapā vṛkṣatvamatipatetsvātmānameva jahyā- 
<lb/>diti vipakṣe bādhakapravṛtteḥ | apravṛtte tu bādhake bhūyaḥ sahabhāvopa- 
<lb/>lambhepi vyabhicāraśaṅkāyāḥ ko nivārayitā | śiṃśapāvṛkṣayośca 
<lb/>tādātmyaniścayo vṛkṣoyaṃ śiṃśapeti sāmānādhikaraṇyabalādupapa- 
<lb/>dyate | na hyatyantābhede tatsaṃbhavati | paryāyatvena yugapatprayogāyo- 
<pb n="18"/> 
<lb/>gāt | nāpyatyantabhede | gavāśvayoranupalambhāt | tasmātkāryātmānau 
<lb/>kāraṇātmānāvanumāpayata iti siddham |</p> 
<p>yadi kaścitprāmāṇyamanumānasya nāṅgīkuryāttaṃ prati brūyāt | 
<lb/>anumānaṃ pramāṇaṃ na bhavatītyetāvanmātramucyate tatra na kiṃcana sādha- 
<lb/>namupanyasyata upanyasyate vā | na prathamaḥ | aśiraskavacanasyopanyāse 
<lb/>sādhyāsiddheḥ |</p> 
<p><lg><l>ekākinī pratijñā hi pratijñātaṃ na sādhayet |</l></lg> 
<lb/>iti nyāyāt | nāpi caramaḥ | anumānaṃ pramāṇaṃ na bhavatīti bruvā- 
<lb/>ṇena vacanapramāṇamanabhyupagacchatā tvayā svaparakīyaśāstre prāmāṇye- 
<lb/>nopagṛhītasya vacanasyopanyāse mama mātā vandhyetivadvyāghātāpā- 
<lb/>tāt | kiṃ ca pramāṇatadābhāsavyavasthāpanaṃ tatsamānajātīyatvāditi 
<pb n="19"/> 
<lb/>vadatā bhavataiva svīkṛtaṃ svabhāvānumānam | paragatā vipratipattistu 
<lb/>vacanaliṅgeneti bruvatā kāryaliṅgakamanumānam | anupalabdhyā 
<lb/>kaṃcidarthaṃ pratiṣedhayatānupalabdhiliṅgakamanumānam | tathā coktaṃ 
<lb/>tathāgataiḥ —</p> 
<p><lg><l>pramāṇāntarasāmānyasthiteranyadhiyo gateḥ |</l> 
<l>pramāṇāntarasadbhāvaḥ pratiṣedhācca kasyacit ||</l></lg> iti | 
<lb/>parākrāntaṃ cātra sūribhiriti granthabhūyastvabhayāduparamyate |</p> 
<p>te ca bauddhāścaturvidhayā bhāvanayā paramapuruṣārthaṃ kathayanti | te ca 
<lb/>mādhyamikayogācārasautrāntikavaibhāṣikasaṃjñābhiḥ prasiddhā bauddhā 
<lb/>yathākramaṃ sarvaśūnyatvabāhyārthaśūnyatvabāhyārthānumeyatvabāhyārthapratyakṣa- 
<lb/>tvavādānātiṣṭhante | yadyapi bhagavānbuddha eka eva bodhayitā tathāpi 
<lb/>boddhavyānāṃ buddhibhedāccāturvidhyam | yathā gatostamarka ityukte jāra- 
<lb/>caurānūcānādayaḥ sveṣṭānusāreṇābhisaraṇaparasvaharaṇasadācaraṇādi- 
<lb/>samayaṃ budhyante | sarvaṃ kṣaṇikaṃ kṣaṇikaṃ duḥkhaṃ duḥkhaṃ svalakṣaṇaṃ svala- 
<lb/>kṣaṇaṃ śūnyaṃ śūnyamiti bhāvanācatuṣṭayamupadiṣṭaṃ draṣṭavyam | tatra kṣaṇi- 
<pb n="20"/> 
<lb/>katvaṃ nīlādikṣaṇānāṃ sattvenānumātavyaṃ yatsattatkṣaṇikaṃ yathā jala- 
<lb/>dharapaṭalaṃ santaścāmī bhāvā iti | na cāyamasiddho hetuḥ | arthakriyā- 
<lb/>kāritvalakṣaṇasya sattvasya nīlādikṣaṇānāṃ pratyakṣasiddhatvāt | vyāpa- 
<lb/>kavyāvṛttyā vyāpyavyāvṛttiriti nyāyena vyāpakakramākramavyāvṛttāva- 
<lb/>kṣaṇikātsattvavyāvṛtteḥ siddhatvācca | taccārthakriyākāritvaṃ kramākra- 
<lb/>mābhyāṃ vyāptam | na ca kramākramābhyāmanyaḥ prakāraḥ saṃbhavati |</p> 
<p><lg><l>parasparavirodhe hi na prakārāntarasthitiḥ |</l> 
<l>naikatāpi viruddhānāmuktimātravirodhataḥ ||</l></lg> (kusu. 3 | 8) 
<lb/>iti nyāyena vyāghātasyodbhaṭatvāt | tau ca kramākramau sthāyinaḥ 
<lb/>sakāśādvyāvartamānāvarthakriyāmapi vyāvartayantau kṣaṇikatvapakṣa eva 
<lb/>sattvaṃ vyavasthāpayata iti siddham |</p> 
<p>nanvakṣaṇikasyārthakriyākāritvaṃ kiṃ na syāditi cet — tadayuktam | 
<lb/>vikalpāsahatvāt | tathā hi — vartamānārthakriyākaraṇakāletītā- 
<lb/>nāgatayoḥ kimarthakriyayoḥ sthāyinaḥ sāmarthyamasti no vā | ādye 
<lb/>tayoranirākaraṇaprasaṅgaḥ | samarthasya kṣepāyogāt | yadyadā yatkaraṇasa- 
<pb n="21"/> 
<lb/>marthaṃ tattadā tatkarotyeva yathā sāmagrī svakāryaṃ samarthaścāyaṃ bhāva 
<lb/>iti prasaṅgānumānācca | dvitīye kadāpi na kuryāt | sāmarthyamātrā- 
<lb/>nubandhitvādarthakriyākāritvasya | yadyadā yanna karoti tattadā tatrā- 
<lb/>samarthaṃ yathā hi śilāśakalamaṅkure | na caiṣa vartamānārthakriyākaraṇa- 
<lb/>kāle vṛttavartiṣyamāṇe arthakriye karotīti tadviparyayācca | nanu krama- 
<lb/>vatsahakārilābhātsthāyinotītānāgatayoḥ krameṇa karaṇamupapadyata 
<lb/>iti cet — tatredaṃ bhavānpṛṣṭo vyācaṣṭām | sahakāriṇaḥ kiṃ bhāvasyo- 
<lb/>pakurvanti na vā | na cennāpekṣaṇīyāste | akiṃcitkurvatāṃ teṣāṃ tāda- 
<lb/>rthyāyogāt | atha bhāvastaiḥ sahakāribhiḥ sahaiva kāryaṃ karotīti 
<lb/>svabhāva iti cet | aṅga tarhi sahakāriṇo na jahyāt | pratyuta palāya- 
<lb/>mānānapi gale pāśena baddhvā kṛtyaṃ kāryaṃ kuryāt | svabhāvasyānapā- 
<lb/>yāt | upakārakatvapakṣe soyamupakāraḥ kiṃ bhāvādbhidyate na vā | 
<pb n="22"/> 
<lb/>bhedapakṣa āgantukasyaiva tasya kāraṇatvaṃ syāt | na bhāvasyākṣaṇikasya | 
<lb/>āgantukātiśayānvayavyatirekānuvidhāyitvātkāryasya | taduktam —</p> 
<p><lg><l>varṣātapābhyāṃ kiṃ vyomnaścarmaṇyasti tayoḥ phalam |</l> 
<l>carmopamaścetsonityaḥ khatulyaścedasatphalaḥ ||</l></lg> iti |</p> 
<p>kiṃ ca sahakārijanyotiśayaḥ kimatiśayāntaramārabhate na vā | 
<lb/>ubhayathāpi prāguktadūṣaṇapāṣāṇavarṣaṇaprasaṅgaḥ | atiśayāntarārambhapakṣe 
<pb n="23"/> 
<lb/>bahumukhānavasthādauḥsthyamapi syāt | atiśaye janayitavye saha- 
<lb/>kāryantarāpekṣāyāṃ tatparamparāpāta ityekānavasthāstheyā | tathā 
<lb/>sahakāribhiḥ salilapavanādibhiḥ padārthasārthairādhīyamāne bījasyā- 
<lb/>tiśaye bījamutpādakamabhyupeyam | aparathā tadabhāvepyatiśayaḥ 
<lb/>prādurbhavet | bījaṃ cātiśayamādadhānaṃ sahakārisāpekṣamevādhatte | 
<lb/>anyathā sarvadopakārāpattāvaṅkurasyāpi sadodayaḥ prasajyeta | tasmāda- 
<lb/>tiśayārthamapekṣyamāṇaiḥ sahakāribhiratiśayāntaramādheyaṃ bīje | tasmi- 
<lb/>nnapyupakāre pūrvanyāyena sahakārisāpekṣasya bījasya janakatve saha- 
<lb/>kārisaṃpādyabījagatātiśayānavasthā prathamā vyavasthitā | athopa- 
<lb/>kāraḥ kāryārthamapekṣyamāṇopi bījādinirapekṣaṃ kāryaṃ janayati 
<lb/>tatsāpekṣaṃ vā | prathame bījāderahetutvamāpatet | dvitīyepekṣyamā- 
<lb/>ṇena bījādinopakāretiśaya ādheyaḥ | evaṃ tatra tatrāpīti bījā- 
<lb/>dijanyātiśayaniṣṭhātiśayaparamparāpāta iti dvitīyānavasthā sthirā 
<lb/>bhavet | evamapekṣyamāṇenopakāreṇa bījādau dharmiṇyupakārāntaramādhe- 
<lb/>yamityupakārādheyabījāśrayātiśayaparamparāpāta iti tṛtīyānavasthā 
<lb/>duravasthā syāt | atha bhāvādabhinnotiśayaḥ sahakāribhirādhīyata 
<pb n="24"/> 
<lb/>ityabhyupagamyate tarhi prācīno bhāvonatiśayātmā nivṛttonyaścāti- 
<lb/>śayātmā kurvadrūpādipadavedanīyo jāyata iti phalitaṃ mamāpi mano- 
<lb/>rathadrumeṇa | tasmātkrameṇākṣaṇikasyārthakriyā durghaṭā |</p> 
<p>nāpyakrameṇa ghaṭate | vikalpāsahatvāt | tathā hi | yugapatsa- 
<lb/>kalakāryakaraṇasamarthaḥ svabhāvastaduttarakālamanuvartate na vā | prathame 
<lb/>tatkālavatkālāntarepi tāvatkāryakaraṇamāpatet | dvitīye sthāyi- 
<lb/>tvavṛttyāśā mūṣikabhakṣitabījādāvaṅkurādijananaprārthanāmanuharet | 
<lb/>yadviruddhadharmādhyastaṃ tannānā yathā śītoṣṇe | viruddhadharmādhyasta- 
<lb/>ścāyamiti jaladhare pratibandhasiddhiḥ | na cāyamasiddho hetuḥ | 
<lb/>sthāyini kālabhedena sāmarthyāsāmarthyayoḥ prasaṅgatadviparyayasiddha- 
<lb/>tvāt | tatrāsāmarthyasādhakau prasaṅgatadviparyayau prāguktau | sāmarthya- 
<pb n="25"/> 
<lb/>sādhakāvabhidhīyete | yadyadā yajjananāsamarthaṃ tattadā tanna karoti 
<lb/>yathā śilāśakalamaṅkuram | asamarthaścāyaṃ vartamānārthakriyākaraṇakā- 
<lb/>letītānāgatayorarthakriyayoriti prasaṅgaḥ | yadyadā yatkaroti tattadā 
<lb/>tatra samarthaṃ yathā sāmagrī svakārye | karoti cāyamatītānāgatakāle 
<lb/>tatkālavartinyāvarthakriye bhāva iti prasaṅgavyatyayo viparyayaḥ | 
<lb/>tasmādvipakṣe kramayaugapadyavyāvṛttyā vyāpakānupalambhenādhigatavyati- 
<lb/>rekavyāptikaṃ prasaṅgatadviparyayabalādgṛhītānvayavyāptikaṃ ca sattvaṃ kṣaṇi- 
<pb n="26"/> 
<lb/>katvapakṣa eva vyavasthāsyatīti siddham | taduktaṃ jñānaśriyā —</p> 
<p><lg><l>yatsattatkṣaṇikaṃ yathā jaladharaḥ santaśca bhāvā amī</l> 
<l>sattā śaktirihārthakarmaṇi miteḥ siddheṣu siddhā na sā |</l> 
<l>nāpyekaiva vidhānyathā parakṛtenāpi kriyādirbhaved</l> 
<l>dvedhāpi kṣaṇabhaṅgasaṃgatirataḥ sādhye ca viśrāmyati ||</l></lg> iti |</p> 
<p>na ca kaṇabhakṣākṣacaraṇādipakṣakakṣīkāreṇa sattāsāmānyayogi- 
<lb/>tvameva sattvamiti mantavyam | sāmānyaviśeṣasamavāyānāmasattvapra- 
<lb/>saṅgāt | na ca tatra svarūpasattānibandhanaḥ sadvyavahāraḥ | prayojaka- 
<lb/>gauravāpatteḥ | anugatatvānanugatatvavikalpaparāhateśca | sarṣapamahīdha- 
<lb/>rādiṣu vilakṣaṇeṣu kṣaṇeṣvanugatasyākārasya maṇiṣu sūtravadbhūta- 
<lb/>gaṇeṣu guṇavaccāpratibhāsanācca | kiṃ ca sāmānyaṃ sarvagataṃ svāśraya- 
<pb n="27"/> 
<lb/>sarvagataṃ vā | prathame sarvavastusaṃkaraprasaṅgaḥ | apasiddhāntāpattiśca | 
<lb/>yataḥ proktaṃ praśastapādena svaviṣayasarvagatamiti | kiṃ ca vidyamāne 
<lb/>ghaṭe vartamānaṃ sāmānyamanyatra jāyamānena saṃbadhyamānaṃ tasmādāgaccha- 
<lb/>tsaṃbadhyate anāgacchadvā | ādye dravyatvāpattiḥ | dvitīye saṃbandhānu- 
<lb/>papattiḥ | kiṃ ca vinaṣṭe ghaṭe sāmānyamavatiṣṭhate vinaśyati sthānāntaraṃ 
<lb/>gacchati vā | prathame nirādhāratvāpattiḥ | dvitīye nityatvavācoyuktya- 
<lb/>yuktiḥ | tṛtīye dravyatvaprasaktiḥ | ityādidūṣaṇagrahagrastatvātsāmānya- 
<lb/>maprāmāṇikam | taduktam —</p> 
<p><lg><l>anyatra vartamānasya tatonyasthānajanmani |</l> 
<l>tasmādacalataḥ sthānādvṛttirityatiyuktatā ||</l></lg></p> 
<p><lg><l>yatrāsau vartate bhāvastena saṃbadhyate na tu |</l> 
<l>taddeśinaṃ ca vyāpnoti kimapyetanmahādbhutam ||</l></lg></p> 
<p><lg><l>na yāti na ca tatrāsīdasti paścānna cāṃśavat |</l> 
<l>jahāti pūrvaṃ nādhāramaho vyasanasaṃtatiḥ ||</l></lg> iti | 
<pb n="28"/> 
<lb/>anuvṛttapratyayaḥ kimālambana iti cet — aṅga, anyāpohālambana 
<lb/>eveti saṃtoṣṭavyamāyuṣmatetyalamatiprasaṅgena |</p> 
<p>sarvasya saṃsārasya duḥkhātmakatvaṃ sarvatīrthakarasaṃmatam | anyathā 
<lb/>tannivivṛtsūnāṃ teṣāṃ tannivṛttyupāye pravṛttyanupapatteḥ | tasmātsarvaṃ 
<lb/>duḥkhaṃ duḥkhamiti bhāvanīyam | nanu kiṃvaditi pṛṣṭe dṛṣṭāntaḥ kathanīya 
<lb/>iti cet — maivam | svalakṣaṇānāṃ kṣaṇānāṃ kṣaṇikatayā sālakṣaṇyābhāvā- 
<lb/>detena sadṛśamaparamiti vaktumaśakyatvāt | tataḥ svalakṣaṇaṃ svalakṣaṇa- 
<lb/>miti bhāvanīyam | evaṃ śūnyaṃ śūnyamityapi bhāvanīyam | svapne jāgaraṇe 
<lb/>ca na mayā dṛṣṭamidaṃ rajatādīti viśiṣṭaniṣedhasyopalambhāt | yadi 
<pb n="29"/> 
<lb/>dṛṣṭaṃ sattadā tadviśiṣṭasya darśanasyedaṃtāyā adhiṣṭhānasya ca tasminnadhya- 
<lb/>stasya rajatatvādestatsaṃbandhasya ca samavāyādeḥ sattvaṃ syāt | na 
<lb/>caitadiṣṭaṃ kasyacidvādinaḥ | na cārdhajaratīyamucitam | na hi kukkuṭyā 
<lb/>eko bhāgaḥ pākāyāparo bhāgaḥ prasavāya kalpyatāmiti kalpyate | 
<lb/>tasmādadhyastādhiṣṭhānatatsaṃbandhadarśanadraṣṭṝṇāṃ madhya ekasyānekasya vā 
<lb/>asattve niṣedhaviṣayatvena sarvasyāsattvaṃ balādāpatediti bhagavatopa- 
<lb/>diṣṭe mādhyamikāstāvaduttamaprajñā itthamacīkathan — bhikṣupādaprasāraṇa- 
<lb/>nyāyena kṣaṇabhaṅgādyabhidhānamukhena sthāyitvānukūlavedanīyatvānugata- 
<lb/>tvasarvasatyatvabhramavyāvartanena sarvaśūnyatāyāmeva paryavasānam | ata- 
<lb/>stattvaṃ sadasadubhayānubhayātmakacatuṣkoṭivinirmuktaṃ śūnyameva | tathā 
<lb/>hi | yadi ghaṭādeḥ sattvaṃ svabhāvastarhi kārakavyāpāravaiyarthyam | asattvaṃ 
<lb/>svabhāva iti pakṣe prācīna eva doṣaḥ prāduḥṣyāt | yathoktam —</p> 
<p><lg><l>na sataḥ kāraṇāpekṣā vyomāderiva yujyate |</l> 
<l>kāryasyāsaṃbhavī hetuḥ khapuṣpāderivāsataḥ ||</l></lg> iti | 
<lb/>virodhāditarau pakṣāvanupapannau | taduktaṃ bhagavatā laṅkāvatāre —</p> 
<p><lg><l>buddhyā vivicyamānānāṃ svabhāvo nāvadhāryate |</l> 
<l>ato nirabhilapyāste niḥsvabhāvāśca darśitāḥ ||</l></lg> iti |</p> 
<p><lg><l>idaṃ vastubalāyātaṃ yadvadanti vipaścitaḥ |</l> 
<l>yathā yathārthāścintyante viśīryante tathā tathā ||</l></lg> iti ca | 
<lb/>na kvacidapi pakṣe vyavatiṣṭhata ityarthaḥ | dṛṣṭārthavyavahāraśca svapnavya- 
<lb/>vahāravatsaṃvṛtyā saṃgacchate | ata evoktam — 
<pb n="30"/></p> 
<p><lg><l>parivrāṭkāmukaśunāmekasyāṃ pramadātanau |</l> 
<l>kuṇapaḥ kāminī bhakṣya iti tisro vikalpanāḥ ||</l></lg> iti | 
<lb/>tadevaṃ bhāvanācatuṣṭayavaśānnikhilavāsanānivṛttau paranirvāṇaṃ śūnya- 
<lb/>rūpaṃ setsyatīti vayaṃ kṛtārthāḥ nāsmākamupadeśyaṃ kiṃcidastīti | 
<lb/>śiṣyaistāvadyogaścācāraśceti dvayaṃ karaṇīyam | tatrāprāptasyārthasya 
<lb/>prāptaye paryanuyogo yogaḥ | gurūktasyārthasyāṅgīkaraṇamācāraḥ | gurū- 
<lb/>ktasyāṅgīkaraṇāduttamāḥ paryanuyogasyākaraṇādadhamāśca | atasteṣāṃ 
<lb/>mādhyamikā iti prasiddhiḥ |</p> 
<p>gurūktaṃ bhāvanācatuṣṭayaṃ bāhyārthasya śūnyatvaṃ cāṅgīkṛtyāntarasya 
<lb/>śūnyatvaṃ cāṅgīkṛtaṃ kathamiti paryanuyogasya karaṇātkeṣāṃcidyogācā- 
<lb/>raprathā | eṣā hi teṣāṃ paribhāṣā — svayaṃvedanaṃ tāvadaṅgīkāryam | anyathā 
<lb/>jagadāndhyaṃ prasajyeta | tatkīrtitaṃ dharmakīrtinā —</p> 
<p><lg><l>apratyakṣopalambhasya nārthadṛṣṭiḥ prasidhyati |</l></lg> iti | 
<lb/>bāhyaṃ grāhyaṃ nopapadyata eva | vikalpānupapatteḥ | artho jñānagrāhyo 
<lb/>bhavannutpanno bhavati anutpanno vā | na pūrvaḥ | utpannasya sthityabhā- 
<lb/>vāt | nāparaḥ | anutpannasyāsattvāt | atha manyethāḥ atīta evārtho 
<lb/>jñānagrāhyastajjanakatvāditi tadapi bālabhāṣitam | vartamānatā- 
<lb/>vabhāsavirodhāt | indriyāderapi jñānajanakatvena grāhyatvaprasaṅgācca | 
<lb/>kiṃ ca grāhyaḥ kiṃ paramāṇurūporthovayavirūpo vā | na caramaḥ | kṛtsnai- 
<lb/>kadeśavikalpādinā tannirākaraṇāt | na prathamaḥ | atīndriyatvāt | 
<lb/>ṣaṭkena yugapadyogasya bādhakatvācca | yathoktam — 
<pb n="31"/></p> 
<p><lg><l>ṣaṭkena yugapadyogātparamāṇoḥ ṣaḍaṃśatā |</l> 
<l>teṣāmapyekadeśatve piṇḍaḥ syādaṇumātrakaḥ ||</l></lg> iti | 
<lb/>tasmātsvavyatiriktagrāhyavirahāttadātmikā buddhiḥ svayameva svātmarū- 
<lb/>paprakāśikā prakāśavaditi siddham | taduktam —</p> 
<p><lg><l>nānyonubhāvyo buddhyāsti tasyā nānubhavo'paraḥ |</l> 
<l>grāhyagrāhakavaidhuryātsvayaṃ saiva prakāśate ||</l></lg> iti | 
<lb/>grāhyagrāhakayorabhedaścānumātavyaḥ | yadvedyate yena vedanena tattato 
<lb/>na bhidyate yathā jñānenātmā | vedyante taiśca nīlādayaḥ | bhede hi 
<lb/>satyadhunānenārthasya saṃbandhitvaṃ na syāt | tādātmyasya niyamahe- 
<pb n="32"/> 
<lb/>torabhāvāt | tadutpatteraniyāmakatvāt | yaścāyaṃ grāhyagrāhakasaṃvi- 
<lb/>ttīnāṃ pṛthagavabhāsaḥ sa ekasmiṃścandramasi dvitvāvabhāsa iva bhramaḥ | 
<lb/>atrāpyanādiravicchinnapravāhā bhedavāsanaiva nimittam | yathoktam —</p> 
<p><lg><l>sahopalambhaniyamādabhedo nīlataddhiyoḥ |</l> 
<l>bhedaśca bhrāntivijñānairdṛśyetendāvivādvaye ||</l></lg> iti |</p> 
<p><lg><l>avibhāgopi buddhyātmā viparyāsitadarśanaiḥ |</l> 
<l>grāhyagrāhakasaṃvittibhedavāniva lakṣyate ||</l></lg> iti ca | 
<lb/>na ca rasavīryavipākādi samānamāśāmodakopārjitamodakānāṃ syā- 
<lb/>diti veditavyam | vastuto vedyavedakākāravidhurāyā api buddhervya- 
<pb n="33"/> 
<lb/>vahartṛparijñānānurodhena vibhinnagrāhyagrāhakākārarūpavattayā timirā- 
<lb/>dyupahatākṣṇāṃ keśoṇḍukanāḍījñānabhedavadanādyupaplavavāsanāsāmarthyā- 
<lb/>dvyavasthopapatteḥ paryanuyogāyogāt | yathoktam —</p> 
<p><lg><l>avedyavedakākārā yathā bhrāntairnirīkṣyate |</l> 
<l>vibhaktalakṣaṇagrāhyagrāhakākāraviplavā ||</l></lg></p> 
<p><lg><l>tathā kṛtavyavastheyaṃ keśādijñānabhedavat |</l> 
<l>yadā tadā na saṃcodyā grāhyagrāhakalakṣaṇā ||</l></lg> iti | 
<lb/>tasmādbuddhirevānādivāsanāvaśādanekākārāvabhāsata iti siddham | 
<lb/>tataśca prāguktabhāvanāpracayabalānnikhilavāsanocchedavigalitavivi- 
<lb/>dhaviṣayākāropaplavaviśuddhavijñānodayo mahodaya iti |</p> 
<p>anye tu manyante | yathoktaṃ bāhyaṃ vastujātaṃ nāstīti tadayuktam | 
<lb/>pramāṇābhāvāt | na ca sahopalambhaniyamaḥ pramāṇamiti vaktavyam | 
<lb/>vedyavedakayorabhedasādhakatvenābhimatasya tasyāprayojakatvena saṃdigdha- 
<pb n="34"/> 
<lb/>vipakṣavyāvṛttikatvāt | nanu bhede sahopalambhaniyamātmakaṃ sādhanaṃ 
<lb/>na syāditi cenna | jñānasyāntarmukhatayā jñeyasya bahirmukhatayā ca bhedena 
<lb/>pratibhāsamānatvāt | ekadeśatvaikakālatvalakṣaṇasahatvaniyamāsaṃbha- 
<lb/>vācca | kiṃ ca nīlādyarthasya jñānākāratvehamiti pratibhāsaḥ syāt | 
<lb/>na tvidamiti pratipattiḥ | pratyayādavyatirekāt | athocyate jñānasva- 
<lb/>rūpopi nīlākāro bhrāntyā bahirvadbhedena pratibhāsata iti na ca tatrā- 
<lb/>hamullekha iti | tathoktam — 
<pb n="35"/></p> 
<p><lg><l>paricchedāntarādyoyaṃ bhāgo bahiriva sthitaḥ |</l> 
<l>jñānasyābhedino bhedapratibhāsopyupaplavaḥ ||</l></lg> iti |</p> 
<p><lg><l>yadantarjñeyatattvaṃ tadbahirvadavabhāsate |</l></lg> iti ca | 
<lb/>tadayuktam | bāhyārthābhāve tadvyutpattirahitatayā bahirvadityupamā- 
<lb/>nokterayukteḥ | na hi vasumitro vandhyāputravadavabhāsata iti prekṣā- 
<lb/>vānācakṣīta | bhedapratibhāsasya bhrāntatve'bhedapratibhāsasya prāmāṇyaṃ 
<lb/>tatprāmāṇye ca bhedapratibhāsasya bhrāntatvamiti parasparāśrayaprasaṅgācca | 
<lb/>avisaṃvādānnīlatādikameva saṃvidānā bāhyamevopādadate jagatyupe- 
<lb/>kṣante cāntaramiti vyavasthādarśanācca | evaṃ cāyamabhedasādhako hetu- 
<lb/>rgomayapāyasīyanyāyavadābhāsatāṃ bhajet | ato bahirvaditi vadatā 
<pb n="36"/> 
<lb/>bāhyaṃ grāhyameveti bhāvanīyamiti bhavadīya eva bāṇo bhavantaṃ praharet |</p> 
<p>nanu jñānādbhinnakālasyārthasya grāhyatvamanupapannamiti cet — tadanu- 
<lb/>papannam | indriyasaṃnikṛṣṭasya viṣayasyotpādye jñāne svākārasamarpaka- 
<lb/>tayā samarpitena cākāreṇa tasyārthasyānumeyatopapaḥtte | ata eva 
<lb/>paryanuyogaparihārau samagrāhiṣātām —</p> 
<p><lg><l>bhinnakālaṃ kathaṃ grāhyamiti cedgrāhyatāṃ viduḥ |</l> 
<l>hetutvameva ca vyakterjñānākārārpaṇakṣamam ||</l></lg> iti | 
<lb/>tathā ca yathā puṣṭyā bhojanamanumīyate yathā ca bhāṣayā deśaḥ yathā 
<lb/>vā saṃbhrameṇa snehaḥ tathā jñānākāreṇa jñeyamanumeyam | taduktam —</p> 
<p><lg><l>arthena ghaṭayatyenāṃ na hi muktvārtharūpatām |</l> 
<l>tasmātprameyādhigateḥ pramāṇaṃ meyarūpatā ||</l></lg> iti | 
<lb/>na hi vittisattaiva tadvedanā yuktā | tasyāḥ sarvatrāviśeṣāt | tāṃ 
<pb n="37"/> 
<lb/>tu sārūpyamāviśatsarūpayituṃ ghaṭayediti ca | tathā bāhyārthasadbhāve 
<lb/>prayogaḥ — ye yasminsatyapi kādācitkāste sarve tadatiriktasāpekṣāḥ | 
<lb/>yathā-avivakṣati ajigamiṣati mayi vacanagamanapratibhāsā viva- 
<lb/>kṣujigamiṣupuruṣāntarasaṃtānasāpekṣāḥ | tathā ca vivādādhyāsitāḥ 
<lb/>pravṛttipratyayāḥ satyapyālayavijñāne kadācideva nīlādyullekhina iti | 
<lb/>tatrālayavijñānaṃ nāmāhamāspadaṃ vijñānam | nīlādyullekhi ca vijñānaṃ 
<lb/>pravṛttivijñānam | yathoktam —</p> 
<p><lg><l>tatsyādālayavijñānaṃ yadbhavedahamāspadam |</l> 
<l>tatsyātpravṛttivijñānaṃ yannīlādikamullikhet ||</l></lg> iti | 
<lb/>tasmādālayavijñānasaṃtānātiriktaḥ kādācitkapravṛttivijñānaheturbā- 
<lb/>hyortho grāhya eva na vāsanāparipākapratyayakādācitkatvātkadā- 
<lb/>cidutpāda iti veditavyam |</p> 
<p>vijñānavādinaye hi vāsanā nāmaikasaṃtānavartināmālayavijñānānāṃ 
<pb n="38"/> 
<lb/>tattatpravṛttivijñānajananaśaktiḥ | tasyāśca svakāryotpādaṃ pratyābhimukhyaṃ 
<lb/>paripākaḥ | tasya ca pratyayaḥ kāraṇaṃ svasaṃtānavartipūrvakṣaṇaḥ kakṣī- 
<lb/>kriyate | saṃtānāntaranibandhanatvānaṅgīkārāt | tataśca pravṛttivijñāna- 
<lb/>janakālayavijñānavartivāsanāparipākaṃ prati sarvepyālayavijñānava- 
<lb/>rtinaḥ kṣaṇāḥ samarthā eveti vaktavyam | na cedekopi na samarthaḥ syāt | 
<lb/>ālayavijñānasaṃtānavartitvāviśeṣāt | sarve samarthā iti pakṣe 
<lb/>kālakṣepānupapattiḥ | tataśca kādācitkatvanirvāhāya śabdasparśa- 
<lb/>rūparasagandhaviṣayāḥ sukhādiviṣayāḥ ṣaḍapi pratyayāścaturaḥ pratyayā- 
<pb n="39"/> 
<lb/>npratītyotpadyanta iti catureṇānicchatāpyacchamatinā svānubhava- 
<lb/>manācchādya paricchettavyam |</p> 
<p>te catvāraḥ pratyayāḥ prasiddhā ālambanasamanantarasahakāryadhipa- 
<lb/>tirūpāḥ | tatra jñānapadavedanīyasya nīlādyavabhāsasya cittasya nīlā- 
<lb/>dālambanapratyayānnīlākāratā bhavati | samanantarapratyayātprācīnajñā- 
<lb/>nādbodharūpatā | sahakāripratyayādālokātspaṣṭatā | cakṣuṣodhipati- 
<lb/>pratyayādviṣayagrahaṇapratiniyamaḥ | uditasya jñānasya rasādisādhāraṇye 
<lb/>prāpte niyāmakaṃ cakṣuradhipatirbhavitumarhati | loke niyāmakasyādhipa- 
<lb/>titvopalambhāt | evaṃ cittacaittātmakānāṃ sukhādīnāṃ catvāri 
<lb/>kāraṇāni draṣṭavyāni | soyaṃ cittacaittātmakaḥ skandhaḥ pañcavidho 
<lb/>rūpavijñānavedanāsaṃjñāsaṃskārasaṃjñakaḥ | tatra rūpyanta ebhirviṣayā 
<pb n="40"/> 
<lb/>iti rūpyanta iti ca vyutpattyā saviṣayāṇīndriyāṇi rūpaskandhaḥ | 
<lb/>ālayavijñānapravṛttivijñānapravāho vijñānaskandhaḥ | prāguktaska- 
<lb/>ndhadvayasaṃbandhajanyaḥ sukhaduḥkhādipratyayapravāho vedanāskandhaḥ | 
<lb/>gaurityādiśabdollekhisaṃvitpravāhaḥ saṃjñāskandhaḥ | vedanāskandhani- 
<lb/>bandhanā rāgadveṣādayaḥ kleśā upakleśāśca madamānādayo dharmādharmau 
<lb/>ca saṃskāraskandhaḥ |</p> 
<p>tadidaṃ sarvaṃ duḥkhaṃ duḥkhāyatanaṃ duḥkhasādhanaṃ ceti bhāvayitvā 
<lb/>tannirodhopāyaṃ tattvajñānaṃ saṃpādayet | ata evoktaṃ duḥkhasamudāya- 
<lb/>nirodhamārgāścatvāra āryabuddhasyābhimatāni tattvāni | tatra duḥkhaṃ 
<lb/>prasiddham | samudāyo duḥkhakāraṇam | taddvividhaṃ pratyayopanibandhano 
<lb/>hetūpanibandhanaśca | tatra pratyayopanibandhanasya saṃgrāhakaṃ sūtram — ‘idaṃ 
<pb n="41"/> 
<lb/>pratyayaphalam’ iti | idaṃ kāryaṃ ye anye hetavaḥ pratyayanti gacchanti 
<lb/>teṣāmayamānānāṃ hetūnāṃ bhāvaḥ pratyayatvaṃ kāraṇasamavāyaḥ, tanmātrasya 
<lb/>phalaṃ na cetanasya kasyaciditi sūtrārthaḥ | yathā bījaheturaṅkuro 
<lb/>dhātūnāṃ ṣaṇṇāṃ samavāyājjāyate | tatra pṛthivīdhāturaṅkurasya kāṭhinyaṃ 
<lb/>gandhaṃ ca janayati | abdhātuḥ snehaṃ rasaṃ ca janayati | tejodhātū 
<lb/>rūpamauṣṇyaṃ ca | vāyudhātuḥ sparśanaṃ calanaṃ ca | ākāśadhāturavakāśaṃ 
<lb/>śabdaṃ ca | ṛtudhāturyathāyogaṃ pṛthivyādikam | hetūpanibandhanasya ca 
<lb/>saṃgrāhakaṃ sūtram — ‘utpādādvā tathāgatānāmanutpādādvā sthitaivaiṣāṃ 
<lb/>dharmāṇāṃ dharmatā dharmasthititā dharmaniyāmakatā ca pratītyasamutpā- 
<lb/>dānulomatā’ iti | tathāgatānāṃ buddhānāṃ mate dharmāṇāṃ kāryakāraṇa- 
<lb/>rūpāṇāṃ yā dharmatā kāryakāraṇabhāvarūpā eṣotpādādanutpādādvā 
<lb/>sthitā | yasminsati yadutpadyate yasminnasati yannotpadyate tattasya kāra- 
<lb/>ṇasya kāryamiti | dharmatetyasya vivaraṇaṃ dharmasthititetyādi | dharmasya 
<lb/>kāryasya kāraṇānatikrameṇa sthitiḥ | svārthikastalpratyayaḥ | dharmasya 
<lb/>kāraṇasya kāryaṃ prati niyāmakatā | nanvayaṃ kāryakāraṇabhāvaścetana- 
<lb/>mantareṇa na saṃbhavatītyata uktaṃ pratītyeti | kāraṇe sati tatpratītya 
<lb/>prāpya samutpādenulomatānusāritā yā saiva dharmatotpādādanutpā- 
<pb n="42"/> 
<lb/>dādvā dharmāṇāṃ sthitā | na cātra kaściccetanodhiṣṭhātopalabhyata iti 
<lb/>sūtrārthaḥ | pratītyasamutpādasya hetūpanibandho yathā — bījādaṅkuroṅku- 
<lb/>rātkāṇḍaṃ kāṇḍānnālo nālādgarbhastataḥ śūkaṃ tataḥ puṣpaṃ tataḥ phalam | 
<lb/>na cātra bāhye samudāye kāraṇaṃ bījādi kāryamaṅkurādi vā cetayate 
<lb/>ahamaṅkuraṃ nirvartayāmi ahaṃ bījena nirvartita iti | evamādhyā- 
<lb/>tmikeṣvapi kāraṇadvayamavagantavyam |</p> 
<p>puraḥ sthite prameyābdhau granthavistarabhīrubhiḥ | 
<lb/>iti nyāyenoparamyate | tadubhayanirodhaḥ, tadanantaraṃ vimalajñāno- 
<lb/>dayo vā muktiḥ | tannirodhopāyo mārgaḥ | sa ca tattvajñānam | tacca 
<pb n="43"/> 
<lb/>prācīnabhāvanābalādbhavatīti paramaṃ rahasyam | sūtrasyāntaṃ pṛcchatāṃ 
<lb/>kathitaṃ bhavantaśca sūtrasyāntaṃ pṛṣṭavantaḥ sautrāntikā bhavantviti | 
<lb/>bhagavatābhihitatayā sautrāntikasaṃjñā saṃjāteti |</p> 
<p>kecana bauddhāḥ — bāhyeṣu gandhādiṣvāntareṣu rūpādiskandheṣu satsvapi 
<lb/>tatrānāsthāmutpādayituṃ sarvaṃ śūnyamiti prāthamikānvineyānacaka- 
<lb/>thadbhagavān dvitīyāṃstu vijñānamātragrahāviṣṭānvijñānamevaikaṃ saditi 
<lb/>tṛtīyānubhayaṃ satyamityāsthitānvijñeyamanumeyamiti seyaṃ viruddhā 
<lb/>bhāṣeti varṇayantaḥ — vaibhāṣikākhyayā khyātāḥ | eṣā hi teṣāṃ pari- 
<lb/>bhāṣā samunmiṣati | vijñeyānumeyatvavāde prātyakṣikasya kasyacida- 
<lb/>pyarthasyābhāvena vyāptisaṃvedanasthānābhāvenānumānapravṛttyanupapattiḥ 
<lb/>sakalalokānubhavavirodhaśca | tataścārtho dvividhaḥ — grāhyodhyavaseyaśca | 
<pb n="44"/> 
<lb/>tatra grahaṇaṃ nirvikalpakarūpaṃ pramāṇam | kalpanāpoḍhatvāt | adhyavasāyaḥ 
<lb/>savikalpakarūpo'pramāṇam | kalpanājñānatvāt | taduktam —</p> 
<p><lg><l>kalpanāpoḍhamabhrāntaṃ pratyakṣaṃ nirvikalpakam |</l> 
<l>vikalpo vastunirbhāsādasaṃvādādupaplavaḥ ||</l></lg> iti |</p> 
<p><lg><l>grāhyaṃ vastu pramāṇaṃ hi grahaṇaṃ yaditonyathā |</l> 
<l>na tadvastu na tanmānaṃ śabdaliṅgendriyādijam ||</l></lg> iti ca | 
<pb n="45"/> 
<lb/>nanu savikalpakasyāprāmāṇye kathaṃ tataḥ pravṛttasyārthaprāptiḥ saṃvā- 
<lb/>daścopapadyeyātāmiti cet — na tadbhadram | maṇiprabhāviṣayamaṇivikalpa- 
<lb/>nyāyena pāraṃparyeṇārthapratilambhasaṃbhavena tadupapatteḥ | avaśiṣṭaṃ sautrā- 
<lb/>ntikaprastāve prapañcitamiti neha pratanyate | na ca vineyāśayānu- 
<lb/>rodhenopadeśabhedaḥ sāṃpradāyiko na bhavatīti bhaṇitavyam | yato bhaṇitaṃ 
<lb/>bodhicittavivaraṇe —</p> 
<p><lg><l>deśanā lokanāthānāṃ sattvāśayavaśānugāḥ |</l> 
<l>bhidyante bahudhā loka upāyairbahubhiḥ punaḥ ||</l></lg></p> 
<p><lg><l>gambhīrottānabhedena kvaciccobhayalakṣaṇā |</l> 
<l>bhinnā hi deśanābhinnā śūnyatādvayalakṣaṇā ||</l></lg> iti | 
<pb n="46"/></p> 
<p>dvādaśāyatanapūjā śreyaskarīti bauddhanaye prasiddham —</p> 
<p><lg><l>arthānupārjya bahuśo dvādaśāyatanāni vai |</l> 
<l>paritaḥ pūjanīyāni kimanyairiha pūjitaiḥ ||</l></lg></p> 
<p><lg><l>jñānendriyāṇi pañcaiva tathā karmendriyāṇi ca |</l> 
<l>mano buddhiriti proktaṃ dvādaśāyatanaṃ budhaiḥ ||</l></lg> iti |</p> 
<p>vivekavilāse bauddhamatamitthamabhyadhāyi —</p> 
<p><lg><l>bauddhānāṃ sugato devo viśvaṃ ca kṣaṇabhaṅguram |</l> 
<l>āryasatyākhyayā tattvacatuṣṭayamidaṃ kramāt ||</l></lg></p> 
<p><lg><l>duḥkhamāyatanaṃ caiva tataḥ samudrayo mataḥ |</l> 
<l>mārgaścetyasya ca vyākhyā krameṇa śrūyatāmataḥ ||</l></lg></p> 
<p><lg><l>duḥkhaṃ saṃsāriṇaḥ skandhāste ca pañca prakīrtitāḥ |</l> 
<l>vijñānaṃ vedanā saṃjñā saṃskāro rūpameva ca ||</l></lg></p> 
<p><lg><l>pañcendriyāṇi śabdādyā viṣayāḥ pañca mānasam |</l> 
<l>dharmāyatanametāni dvādaśāyatanāni tu ||</l></lg></p> 
<p><lg><l>rāgādīnāṃ gaṇo yasmātsamudeti nṛṇāṃ hṛdi |</l> 
<l>ātmātmīyasvabhāvākhyaḥ sa syātsamudayaḥ punaḥ ||</l></lg></p> 
<p><lg><l>kṣaṇikāḥ sarvasaṃskārā iti yā vāsanā sthirā |</l> 
<l>sa mārga iti vijñeyaḥ sa ca mokṣobhidhīyate ||</l></lg></p> 
<p><lg><l>pratyakṣamanumānaṃ ca pramāṇadvitayaṃ tathā |</l> 
<l>catuṣprasthānikā bauddhāḥ khyātā vaibhāṣikādayaḥ ||</l></lg></p> 
<p><lg><l>artho jñānānvito vaibhāṣikeṇa bahu manyate |</l> 
<l>sautrāntikena pratyakṣagrāhyortho na bahirmataḥ ||</l></lg></p> 
<p><lg><l>ākārasahitā buddhiryogācārasya saṃmatā |</l> 
<l>kevalāṃ saṃvidaṃ svasthāṃ manyante madhyamāḥ punaḥ ||</l></lg></p> 
<p><lg><l>rāgādijñānasaṃtānavāsanocchedasaṃbhavā |</l> 
<l>caturṇāmapi bauddhānāṃ muktireṣā prakīrtitā ||</l></lg> 
<pb n="47"/></p> 
<p><lg><l>kṛttiḥ kamaṇḍalurmauṇḍyaṃ cīraṃ pūrvāhṇabhojanam |</l> 
<l>saṃgho raktāmbaratvaṃ ca śiśriye bauddhabhikṣubhiḥ ||</l></lg> (vi. vi. 8 | 265 — 275) iti |</p> 
<trailer>iti śrīmatsāyaṇamādhavīye sarvadarśanasaṃgrahe bauddhadarśanam ||</trailer>
</div> 
<div n="3"><pb n="48"/> 
<head>|| athārhatadarśanam || 3 ||</head> 

<p>taditthaṃ muktakacchānāṃ matamasahamānā vivasanāḥ kathaṃcitsthāyitva- 
<lb/>māsthāya kṣaṇikatvapakṣaṃ pratikṣipanti | yadyātmā kaścinnāsthīyeta 
<lb/>sthāyī tadaihalaukikapāralaukikaphalasādhanasaṃpādanaṃ viphalaṃ bhavet | 
<lb/>na hyetatsaṃbhavatyanyaḥ karotyanyo bhuṅkta iti | tasmādyohaṃ prākkarmākaravaṃ 
<lb/>sohaṃ saṃprati tatphalaṃ bhuñja iti pūrvāparakālānuyāyinaḥ sthāyina- 
<lb/>stasya spaṣṭapramāṇāvasitatayā pūrvāparabhāgavikalakālakalāvasthiti- 
<lb/>lakṣaṇakṣaṇikatā parīkṣakairarhadbhirna parigrahārhā |</p> 
<p>atha manyethāḥ —</p> 
<p><lg><l>pramāṇavattvādāyātaḥ pravāhaḥ kena vāryate |</l></lg> 
<lb/>iti nyāyena yatsattatkṣaṇikamityādinā pramāṇena kṣaṇikatāyāḥ 
<lb/>pramitatayā tadanusāreṇa samānasaṃtānavartināmeva prācīnaḥ pratyayaḥ 
<pb n="49"/> 
<lb/>karmakartā taduttaraḥ pratyayaḥ phalabhoktā | na cātiprasaṅgaḥ | kāryakāraṇa- 
<lb/>bhāvasya niyāmakatvāt | yathā madhurarasabhāvitānāmāmrabījānāṃ pari- 
<lb/>karṣitāyāṃ bhūmāvuptānāmaṅkurakāṇḍaskandhaśākhāpallavādiṣu taddvārā 
<lb/>paraṃparayā phale mādhuryaniyamaḥ | yathā vā lākṣārasāvasiktānāṃ kārpā- 
<lb/>sabījādīnāmaṅkurādipāraṃparyeṇa kārpāsādau raktimaniyamaḥ | ya- 
<lb/>thoktam —</p> 
<p><lg><l>yasminneva hi saṃtāne āhitā karmavāsanā |</l> 
<l>phalaṃ tatraiva badhnāti kārpāse raktatā yathā ||</l></lg></p> 
<p><lg><l>kusume bījapūrāderyallākṣādyavasicyate |</l> 
<l>śaktirādhīyate tatra kācittāṃ kiṃ na paśyasi ||</l></lg> iti | 
<lb/>tadapi kāśakuśāvalambanakalpam | vikalpāsahatvāt | jaladha 
<pb n="50"/> 
<lb/>rādau dṛṣṭānte kṣaṇikatvamanena pramāṇena pramitaṃ pramāṇāntareṇa vā | 
<lb/>nādyaḥ | bhavadabhimatasya kṣaṇikatvasya kvacidapyadṛṣṭacaratvena dṛṣṭā- 
<lb/>ntāsiddhāvasyānumānasyānutthānāt | na dvitīyaḥ | tenaiva nyāyena sarvatra 
<lb/>kṣaṇikatvasiddhau sattvānumānavaiphalyāpatteḥ | arthakriyākāritvaṃ sattva- 
<lb/>mityaṅgīkāre mithyāsarpadaṃśāderapyarthakriyākāritvena sattvāpātācca | 
<pb n="51"/> 
<lb/>ata evoktam — utpādavyayadhrauvyayuktaṃ saditi | athocyate — sāmarthyā- 
<lb/>sāmarthyalakṣaṇaviruddhadharmādhyāsāttatsiddhiriti tadasādhu | syādvā- 
<lb/>dināmanekāntatāvādasyeṣṭatayā virodhāsiddheḥ | yaduktaṃ kārpāsādi- 
<lb/>dṛṣṭānta iti taduktimātram | yukteranukteḥ | tatrāpi niranvayanāśasyāna- 
<pb n="52"/> 
<lb/>ṅgīkārācca | na ca saṃtānivyatirekeṇa saṃtānaḥ pramāṇapadavīmupāroḍhuma- 
<lb/>rhati | taduktam —</p> 
<p><lg><l>sajātīyāḥ kramotpannāḥ pratyāsannāḥ parasparam |</l> 
<l>vyaktayastāsu saṃtānaḥ sa caika iti gīyate ||</l></lg> iti | 
<lb/>na ca kāryakāraṇabhāvaniyamotiprasaṅgaṃ bhaṅktumarhati | tathā hyupā- 
<lb/>dhyāyabuddhyanubhūtasya śiṣyabuddhiḥ smarettadupacitakarmaphalamanubhavedvā | 
<lb/>tathā ca kṛtapraṇāśākṛtābhyāgamaprasaṅgaḥ | taduktaṃ siddhasenavākya- 
<lb/>kāreṇa —</p> 
<p><lg><l>kṛtapraṇāśākṛtakarmabhogabhavapramokṣasmṛtibhaṅgadoṣān |</l> 
<l>upekṣya sākṣātkṣaṇabhaṅgamicchannaho mahāsāhasikaḥ parosau ||</l></lg> (vī. stu. 18) iti | 
<pb n="53"/></p> 
<p>kiṃ ca kṣaṇikatvapakṣe jñānakāle jñeyasyāsattvena jñeyakāle jñānasyā- 
<lb/>sattvena ca grāhyagrāhakabhāvānupapattau sakalalokayātrāstamiyāt | 
<lb/>na ca samasamayavartitā śaṅkanīyā | savyetaraviṣāṇavatkāryakāraṇa- 
<lb/>bhāvāsaṃbhavenāgrāhyasyālambanapratyayatvānupapatteḥ | atha bhinnakāla- 
<lb/>syāpi tasyākārārpakatvena grāhyatvam — tadapyapeśalam | kṣaṇi- 
<lb/>kasya jñānasyākārārpakatāśrayatāyā durvacatvena sākārajñānavāda- 
<pb n="54"/> 
<lb/>pratyādeśāt | nirākārajñānavādepi yogyatāvaśena pratikarmavyava- 
<lb/>sthāyāḥ sthitatvāt | tathā hi pratyakṣeṇa viṣayākārarahitameva jñānaṃ 
<lb/>pratipuruṣamahamahamikayā ghaṭādigrāhakamanubhūyate na tu darpaṇādivatpra- 
<lb/>tibimbākrāntam | viṣayākāradhāritve ca jñānasyārthe dūranikaṭādivya- 
<lb/>vahārāya jalāñjalirvitīryeta | na cedamiṣṭāpādanameṣṭavyam | davīyā- 
<lb/>nmahīdharo nedīyāndīrgho bāhuriti vyavahārasya nirābādhaṃ jāgarūka- 
<lb/>tvāt | na cākārādhāyakasya tasya davīyastvādiśālitayā tathā 
<lb/>vyavahāra iti kathanīyam | darpaṇādau tathānupalambhāt | kiṃ cārthā- 
<pb n="55"/> 
<lb/>dupajāyamānaṃ jñānaṃ yathā tasya nīlākāratāmanukaroti tathā yadi 
<lb/>jaḍatāmapi tarhyarthavattadapi jaḍaṃ syāt | tathā ca vṛddhimiṣṭavato mūla- 
<lb/>mapi te naṣṭaṃ syāditi mahatkaṣṭamāpannam | athaitaddoṣaparijihīrṣayā 
<lb/>jñānaṃ jaḍatāṃ nānukarotīti brūṣe hanta tarhi tasyā grahaṇaṃ na syāditye- 
<lb/>kamanusaṃdhitsatoparaṃ pracyavata iti nyāyāpātaḥ | nanu mā bhūjjaḍa- 
<lb/>tāyā grahaṇam | kiṃ naśchinnam | tadagrahaṇepi nīlākāragrahaṇe tayo- 
<lb/>rbhedonekānto vā bhavet | nīlākāragrahaṇe cāgṛhītā jaḍatā kathaṃ tasya 
<lb/>svarūpaṃ syāt | aparathā gṛhītasya stambhasyāgṛhītaṃ trailokyamapi rūpaṃ 
<lb/>bhavet | tadetatprameyajātaṃ prabhācandraprabhṛtibhirarhanmatānusāribhiḥ 
<lb/>prameyakamalamārtaṇḍādau (pra. ka. mā. pṛ. 27) prabandhe prapañcitamiti 
<lb/>granthabhūyastvabhayānnopanyastam |</p> 
<p>tasmātpuruṣārthābhilāṣukaiḥ puruṣaiḥ saugatī gatirnānugantavyā | api 
<lb/>tvārhatyevārhaṇīyā | arhatsvarūpaṃ ca hemacandrasūribhirāptaniścayālaṅkāre 
<lb/>niraṭaṅki | 
<pb n="56"/></p> 
<p><lg><l>sarvajño jitarāgādidoṣastrailokyapūjitaḥ |</l> 
<l>yathāsthitārthavādī ca devorhanparameśvaraḥ ||</l></lg> iti |</p> 
<p>nanu na kaścitpuruṣaviśeṣaḥ sarvajñapadavedanīyaḥ pramāṇapaddhatima- 
<lb/>dhyāste | tatsadbhāvagrāhakasya pramāṇapañcakasya tatrānupalambhāt | tathā 
<lb/>coktaṃ tautātitaiḥ —</p> 
<p><lg><l>sarvajño dṛśyate tāvannedānīmasmadādibhiḥ |</l> 
<l>dṛṣṭo na caikadeśosti liṅgaṃ vā yonumāpayet || 1 ||</l></lg></p> 
<p><lg><l>na cāgamavidhiḥ kaścinnityasarvajñabodhakaḥ |</l> 
<l>na ca tatrārthavādānāṃ tātparyamapi kalpyate || 2 ||</l></lg></p> 
<p><lg><l>na cānyārthapradhānaistaistadastitvaṃ vidhīyate |</l> 
<l>na cānuvadituṃ śakyaḥ pūrvamanyairabodhitaḥ || 3 ||</l></lg></p> 
<p><lg><l>anāderāgamasyārtho na ca sarvajña ādimān |</l> 
<l>kṛtrimeṇa tvasatyena sa kathaṃ pratipādyate || 4 ||</l></lg> 
<pb n="57"/></p> 
<p><lg><l>atha tadvacanenaiva sarvajñojñaiḥ pratīyate |</l> 
<l>prakalpyeta kathaṃ siddhiranyonyāśrayayostayoḥ || 5 ||</l></lg></p> 
<p><lg><l>sarvajñoktatayā vākyaṃ satyaṃ tena tadastitā |</l> 
<l>kathaṃ tadubhayaṃ sidhyetsiddhamūlāntarādṛte || 6 ||</l></lg></p> 
<p><lg><l>asarvajñapraṇītāttu vacanānmūlavarjitāt |</l> 
<l>sarvajñamavagacchantaḥ svavākyātkiṃ na jānate || 7 ||</l></lg></p> 
<p><lg><l>sarvajñasadṛśaṃ kaṃcidyadi paśyema saṃprati |</l> 
<l>upamānena sarvajñaṃ jānīyāma tato vayam || 8 ||</l></lg></p> 
<p><lg><l>upadeśopi buddhasya dharmādharmādigocaraḥ |</l> 
<l>anyathā nopapadyeta sārvajñyaṃ yadi nābhavat || 9 ||</l></lg></p> 
<p><lg><l>evamarthāpattirapi pramāṇaṃ nātra yujyate |</l> 
<l>upadeśasya satyatvaṃ yato nādhyakṣamīkṣyate || 10 ||</l></lg> ityādi |</p> 
<p>atra pratividhīyate | yadabhyadhāyi tatsadbhāvagrāhakasya pramāṇapa- 
<lb/>ñcakasya tatrānupalambhāditi tadayuktam | tatsadbhāvāvedakasyānumā- 
<lb/>nādeḥ sadbhāvāt | tathā hi | kaścidātmā sakalapadārthasākṣātkārī 
<lb/>tadgrahaṇasvabhāvatve sati prakṣīṇapratibandhapratyayatvāt | yadyadgrahaṇasva- 
<lb/>bhāvatve sati prakṣīṇapratibandhapratyayaṃ tattatsākṣātkāri yathāpagata- 
<lb/>timirādipratibandhaṃ locanavijñānaṃ rūpasākṣātkāri | tadgrahaṇasvabhā- 
<lb/>vatve sati prakṣīṇapratibandhapratyayaśca kaścidātmā | tasmātsakalapadārtha- 
<pb n="58"/> 
<lb/>sākṣātkārīti | na tāvadaśeṣārthagrahaṇasvabhāvatvamātmanosiddham | 
<lb/>codanābalānnikhilārthajñānotpattyanyathānupapattyā sarvamanekāntātmakaṃ 
<lb/>sattvāditi vyāptijñānotpatteśca | codanā hi bhūtaṃ bhavantaṃ bhavi- 
<lb/>ṣyantaṃ sūkṣmaṃ vyavahitaṃ viprakṛṣṭamityevaṃjātīyakamarthamavagamayatītyevaṃ- 
<lb/>jātīyakairadhvaramīmāṃsāgurubhirvidhipratiṣedhavicāraṇānibandhanaṃ saka- 
<lb/>lārthaviṣayajñānaṃ pratipadyamānaiḥ sakalārthagrahaṇasvabhāvakatvamātmano- 
<lb/>bhyupagatam | na cākhilārthapratibandhakāvaraṇaprakṣayānupapattiḥ | samya- 
<lb/>gdarśanāditrayalakṣaṇasyāvaraṇaprakṣayahetubhūtasya sāmagrīviśeṣasya pratī- 
<pb n="59"/> 
<lb/>tatvāt | anayā mudrayāpi kṣudropadravā vidrāvyāḥ |</p> 
<p>nanvāvaraṇaprakṣayavaśādaśeṣaviṣayaṃ vijñānaṃ viśadaṃ mukhyapratyakṣaṃ 
<lb/>prabhavatītyuktaṃ tadayuktam | tasya sarvajñasyānādimuktatvenāvaraṇasyai- 
<lb/>vāsaṃbhavāditi cet — tanna | anādimuktatvasyaivāsiddheḥ | na sarvajñonādi- 
<lb/>muktaḥ | muktatvāditaramuktavat | baddhāpekṣayā ca muktavyapadeśaḥ | tadrahite 
<lb/>cāsyāpyabhāvaḥ syādākāśavat | nanvanādeḥ kṣityādikāryaparaṃparāyāḥ 
<lb/>kartṛtvena tatsiddhiḥ | tathā hi — kṣityādikaṃ sakartṛkaṃ kāryatvāddhaṭava- 
<lb/>diti | tadapyasamīcīnam | kāryatvasyaivāsiddheḥ | na ca sāvayava- 
<lb/>tvena tatsādhanamityabhidhātavyam | yasmādidaṃ vikalpajālamavatarati | 
<lb/>sāvayavatvaṃ kimavayavasaṃyogitvam avayavasamavāyitvam avayava- 
<lb/>janyatvaṃ samavetadravyatvaṃ sāvayavabuddhiviṣayatvaṃ vā | na prathamaḥ | ākā- 
<lb/>śādāvanaikāntyāt | na dvitīyaḥ | sāmānyādau vyabhicārāt | na 
<pb n="60"/> 
<lb/>tṛtīyaḥ | sādhyāviśiṣṭatvāt | na caturthaḥ | vikalpayugalārgalagrahaga- 
<lb/>latvāt | samavāyasaṃbandhamātravaddravyatvaṃ samavetadravyatvamanyatra 
<lb/>samavetadravyatvaṃ vā vivakṣitaṃ hetūkriyate | ādye gaganādau vyabhi- 
<lb/>cāraḥ | tasyāpi guṇādisamavāyavattvadravyatvayoḥ saṃbhavāt | dvitīye 
<lb/>sādhyāviśiṣṭatā | anyaśabdārtheṣu samavāyakāraṇabhūteṣvavayaveṣu 
<lb/>samavāyasya sādhanīyatvāt | abhyupagamyaitadabhāṇi | vastutastu 
<lb/>samavāya eva na samasti | pramāṇābhāvāt | nāpi pañcamaḥ | ātmā- 
<lb/>dinānaikāntyāt | tasya sāvayavabuddhiviṣayatvepi kāryatvābhāvāt | 
<lb/>na ca niravayavatvepyasya sāvayavārthasaṃbandhena sāvayavabuddhiviṣaya- 
<lb/>tvamaupacārikamityeṣṭavyam | niravayavatve vyāpitvavirodhātparamā- 
<lb/>ṇuvat | kiṃ ca kimekaḥ kartā sādhyate kiṃ vāneke | prathame prāsādādau 
<lb/>vyabhicāraḥ | sthapatyādīnāṃ bahūnāṃ puruṣāṇāṃ tatra kartṛtvopalambhāt | 
<lb/>dvitīye bahūnāṃ viśvanirmātṛtve teṣu mitho vaimatyasaṃbhāvanāyā ani- 
<pb n="61"/> 
<lb/>vāryatvādekaikasya vastunonyānyarūpatayā nirmāṇe sarvamasamañjasamā- 
<lb/>padyeta | sarveṣāṃ sāmarthyasāmyenaikenaiva sakalajagadutpattisiddhāvita- 
<lb/>ravaiyarthyaṃ ca | taduktaṃ vītarāgastutau —</p> 
<p><lg><l>kartāsti kaścijjagataḥ sa caikaḥ</l> 
<l>sa sarvagaḥ sa svavaśaḥ sa nityaḥ |</l> 
<l>imāḥ kuhevākaviḍambanāḥ syu-</l> 
<l>steṣāṃ na yeṣāmanuśāsakastvam ||</l></lg> (vī. stu. 6) iti |</p> 
<p>anyatrāpi —</p> 
<p><lg><l>kartā na tāvadiha kopi yathecchayā vā</l> 
<l>dṛṣṭonyathā kaṭakṛtāvapi tatprasaṅgaḥ |</l></lg> 
<pb n="62"/></p> 
<p><lg><l>kāryaṃ kimatra bhavatāpi ca takṣakādyai — </l> 
<l>rāhatya ca tribhuvanaṃ puruṣaḥ karoti ||</l></lg> iti | 
<lb/>tasmātprāguktakāraṇatritayabalādāvaraṇaprakṣaye sārvajñyaṃ yuktam | na 
<lb/>cāsyopadeṣṭrantarābhāvātsamyagdarśanāditritayānupapattiriti bhaṇanī- 
<lb/>yam | pūrvasarvajñapraṇītāgamaprabhavatvādamuṣyāśeṣārthajñānasya | na cānyo- 
<lb/>nyāśrayādidoṣaḥ | āgamasarvajñaparaṃparāyā bījāṅkuravadanāditvā- 
<lb/>ṅgīkārādityalam |</p> 
<p>ratnatrayapadavedanīyatayā prasiddhaṃ samyagdarśanāditritayamarhatpravacana- 
<lb/>saṃgrahapare paramāgamasāre prarūpitaṃ samyagdarśanajñānacāritrāṇi mokṣa- 
<lb/>mārga iti | vivṛtaṃ ca yogadevena | yena rūpeṇa jīvādyartho vyavasthi- 
<lb/>tastena rūpeṇārhatā pratipādite tattvārthe viparītābhiniveśarahitatvā- 
<lb/>dyaparaparyāyaṃ śraddhānaṃ samyagdarśanam | tathā ca tattvārthasūtraṃ — tattvārthaṃ 
<lb/>śraddhānaṃ samyagdarśanamiti | anyadapi —</p> 
<p><lg><l>rucirjinoktatattveṣu samyakśraddhānamucyate |</l> 
<l>jāyate tannisargeṇa guroradhigamena vā ||</l></lg> iti | 
<pb n="63"/> 
<lb/>paropadeśanirapekṣamātmasvarūpaṃ nisargaḥ | vyākhyānādirūpaparopadeśa- 
<lb/>janitaṃ jñānamadhigamaḥ |</p> 
<p>yena svabhāvena jīvādayaḥ padārthā vyavasthitāstena svabhāvena moha- 
<lb/>saṃśayarahitatvenāvagamaḥ samyagjñānam | yathoktam —</p> 
<p><lg><l>yathāvasthitatattvānāṃ saṃkṣepādvistareṇa vā |</l> 
<l>yovabodhastamatrāhuḥ samyagjñānaṃ manīṣiṇaḥ ||</l></lg> iti | 
<lb/>tajjñānaṃ pañcavidhaṃ matiśrutāvadhimanaḥparyāyakevalabhedena | taduktam — 
<lb/>matiśrutāvadhimanaḥparyāyakevalāni jñānamiti | asyārthaḥ — jñānāvara- 
<lb/>ṇakṣayopaśame satīndriyamanasī puraskṛtya vyāpṛtaḥ sanyathārthaṃ manute 
<lb/>sā matiḥ | jñānāvaraṇakṣayopaśame sati matijanitaṃ spaṣṭaṃ jñānaṃ 
<lb/>śrutam | samyagdarśanādiguṇajanitakṣayopaśamanimittamavacchinnaviṣayaṃ 
<pb n="64"/> 
<lb/>jñānamavadhiḥ | īrṣyāntarāyajñānāvaraṇakṣayopaśame sati paramanogatasyā- 
<lb/>rthasya sphuṭaṃ paricchedakaṃ jñānaṃ manaḥparyāyaḥ | tapaḥkriyāviśeṣānyadarthaṃ 
<lb/>sevante tapasvinastajjñānamanyajñānāsaṃsṛṣṭaṃ kevalam | tatrādyaṃ parokṣaṃ 
<lb/>pratyakṣamanyat | taduktam —</p> 
<p><lg><l>vijñānaṃ svaparābhāsi pramāṇaṃ bādhavarjitam |</l> 
<l>pratyakṣaṃ ca parokṣaṃ ca dvidhā meyaviniścayāt ||</l></lg> iti | 
<lb/>antargaṇikabhedastu savistarastatraivāgamevagantavyaḥ | 
<pb n="65"/></p> 
<p>saṃsaraṇakarmocchittāvudyatasya śraddadhānasya jñānavataḥ pāpagamanakā- 
<lb/>raṇakriyānirvṛttiḥ samyakcāritram | tadetatsaprapañcamuktamarhatā —</p> 
<p><lg><l>sarvathāvadyayogānāṃ tyāgaścāritramucyate |</l> 
<l>kīrtitaṃ tadahiṃsādivratabhedena pañcadhā ||</l></lg></p> 
<p><lg><l>ahiṃsāsūnṛtāsteyabrahmacaryāparigrahāḥ |</l> 
<l>na yatpramādayogena jīvitavyaparopaṇam |</l> 
<l>carāṇāṃ sthāvarāṇāṃ ca tadahiṃsāvrataṃ matam ||</l></lg></p> 
<p><lg><l>priyaṃ pathyaṃ vacastathyaṃ sūnṛtaṃ vratamucyate |</l> 
<l>tattathyamapi no tathyamapriyaṃ cāhitaṃ ca yat ||</l></lg></p> 
<p><lg><l>anādānamadattasyāsteyavratamudīritam |</l> 
<l>bāhyāḥ prāṇā nṛṇāmartho haratā taṃ hatā hi te ||</l></lg></p> 
<p><lg><l>divyaudarikakāmānāṃ kṛtānumatakāritaiḥ |</l> 
<l>manovākkāyatastyāgo brahmāṣṭādaśadhā matam ||</l></lg> 
<pb n="66"/></p> 
<p><lg><l>sarvabhāveṣu mūrchāyāstyāgaḥ syādaparigrahaḥ |</l> 
<l>yadasatsvapi jāyeta mūrchayā cittaviplavaḥ ||</l></lg></p> 
<p><lg><l>bhāvanābhirbhāvitāni pañcabhiḥ pañcadhā kramāt |</l> 
<l>mahāvratāni lokasya sādhayantyavyayaṃ padam ||</l></lg> iti |</p> 
<p>bhāvanāpañcakaprapañcanaṃ ca prarūpitam —</p> 
<p><lg><l>hāsyalobhabhayakrodhapratyākhyānairnirantaram |</l> 
<l>ālocya bhāṣaṇenāpi bhāvayetsūnṛtaṃ vratam ||</l></lg> 
<lb/>ityādinā | etāni samyagdarśanajñānacāritrāṇi militāni mokṣakā- 
<lb/>raṇaṃ na pratyekam | yathā rasāyanam | tathā cātra jñānaśraddhānācaraṇāni 
<lb/>saṃbhūya phalaṃ sādhayanti na pratyekam | 
<pb n="67"/></p> 
<p>atra saṃkṣepatastāvajjīvājīvākhye dve tattve staḥ | tatra bodhātmako 
<lb/>jīvaḥ | abodhātmakastvajīvaḥ | taduktaṃ padmanandinā —</p> 
<p><lg><l>cidaciddve pare tattve vivekastadvivecanam |</l> 
<l>upādeyamupādeyaṃ heyaṃ heyaṃ ca kurvataḥ ||</l></lg></p> 
<p><lg><l>heyaṃ hi kartṛrāgādi tatkāryamavivekitā |</l> 
<l>upādeyaṃ paraṃ jyotirupayogaikalakṣaṇam ||</l></lg> iti |</p> 
<p>sahajacidrūpapariṇatiṃ svīkurvāṇe jñānadarśane upayogaḥ | sa paraspa- 
<pb n="68"/> 
<lb/>rapradeśānāṃ pradeśabandhātkarmaṇaikībhūtasyātmanonyatvapratipattikāraṇaṃ 
<lb/>bhavati | sakalajīvasādhāraṇaṃ caitanyamupaśamakṣayakṣayopaśamavaśā- 
<lb/>daupaśamikakṣayātmakakṣāyaupaśamikabhāvena karmodayavaśātkaluṣānyā- 
<lb/>kāreṇa ca pariṇatajīvaparyāyavivakṣāyāṃ jīvasvarūpaṃ bhavati | yadavo- 
<lb/>cadvācakācāryaḥ — aupaśamikakṣāyikau bhāvau miśraśca jīvasya 
<lb/>svatattvamaudayikapāriṇāmikau ca (ta.-sū-2 | 1) iti | anudayaprāpti- 
<lb/>rūpe karmaṇa upaśame sati jīvasyotpadyamāno bhāva aupaśamikaḥ | 
<lb/>yathā paṅke kaluṣatāṃ kurvati katakādidravyasaṃbandhādadhaḥpatite jalasya 
<lb/>svacchatā | ārhatatattvānusaṃdhānavaśādrāgādipaṅkakṣālanena nirmalatā- 
<lb/>pādakaḥ kṣāyiko bhāvaḥ | karmaṇaḥ kṣaye sati jāyamāno bhāvaḥ kṣāyikaḥ | 
<lb/>yathā paṅkātpṛthagbhūtasya nirmalasya sphāṭikādibhājanāntargatasya jalasya 
<lb/>svacchatā | yathā mokṣaḥ | ubhayātmā bhāvo miśraḥ | yathā jalasyārdha- 
<lb/>svacchatā | karmodaye sati bhavanbhāva audayikaḥ | karmopaśamādyanapekṣaḥ 
<pb n="69"/> 
<lb/>sahajo bhāvaścetanatvādiḥ pāriṇāmikaḥ | tadetadyathāsaṃbhavaṃ bhavyasyā- 
<lb/>bhavyasya vā jīvasya svarūpamiti sūtrārthaḥ | taduktaṃ svarūpasaṃbodhane —</p> 
<p><lg><l>jñānādbhinno na nābhinno bhinnābhinnaḥ kathaṃcana |</l> 
<l>jñānaṃ pūrvāparībhūtaṃ soyamātmeti kīrtitaḥ ||</l></lg> iti | 
<lb/>nanu bhedābhedayoḥ parasparaparihāreṇāvasthānādanyatarasyaiva vāsta- 
<lb/>vatvādubhayātmakatvamayuktamiti cet — tadayuktam | bādhe pramāṇābhā- 
<lb/>vāt | anupalambho hi bādhakaṃ pramāṇam | na sosti | samasteṣu 
<lb/>vastuṣvanekāntātmakatvasya syādvādino mate suprasiddhatvādityalam |</p> 
<p>apare punarjīvājīvayoraparaṃ prapañcamācakṣate jīvākāśadharmā- 
<lb/>dharmapudgalāstikāyabhedāt | eteṣu pañcasu tattveṣu kālatrayasaṃ- 
<lb/>bandhitayāstīti sthitivyapadeśaḥ | anekapradeśatvena śarīravatkāyavya- 
<pb n="70"/> 
<lb/>padeśaḥ | tatra jīvā dvividhāḥ saṃsāriṇo muktāśca | bhavādbha- 
<lb/>vāntaraprāptimantaḥ saṃsāriṇaḥ | te ca dvividhāḥ samanaskā ama- 
<lb/>naskāśca | tatra saṃjñinaḥ samanaskāḥ | śikṣākriyālāpagrahaṇarūpā 
<lb/>saṃjñā | tadvidhurāstvamanaskāḥ | te cāmanaskā dvividhāḥ, trasa- 
<lb/>sthāvarabhedāt | tatra dvīndriyādayaḥ śaṅkhagaṇḍolakaprabhṛtayaścaturvi- 
<lb/>dhāstrasāḥ | pṛthivyaptejovāyuvanaspatayaḥ sthāvarāḥ | tatra mārgaga- 
<lb/>tadhūliḥ pṛthivī | iṣṭakādiḥ pṛthivīkāyaḥ | pṛthivī kāyatvena yena 
<lb/>gṛhītā sa pṛthivīkāyikaḥ | pṛthivīṃ kāyatvena yo grahīṣyati sa 
<lb/>pṛthivījīvaḥ | evamabādiṣvapi bhedacatuṣṭayaṃ yojyam | tatra pṛthivyādi 
<lb/>kāyatvena gṛhītavanto grahīṣyantaśca sthāvarā gṛhyante na pṛthivyādipṛ- 
<lb/>thivīkāyādayaḥ | teṣāmajīvatvāt | te ca sthāvarāḥ sparśanaikendriyāḥ | 
<pb n="71"/> 
<lb/>bhavāntaraprāptividhurā muktāḥ | dharmādharmākāśāstikāyāsta ekatvaśā- 
<lb/>lino niṣkriyāśca dravyasya deśāntaraprāptihetavaḥ | tatra dharmādharmau 
<lb/>prasiddhau | ālokenāvacchinne nabhasi lokākāśapadavedanīye tayoḥ 
<lb/>sarvatrāvasthitiḥ | gatisthityupagraho dharmādharmayorupakāraḥ | ata eva 
<lb/>dharmāstikāyaḥ pravṛttyanumeyaḥ | adharmāstikāyaḥ sthityanumeyaḥ | 
<lb/>anyavastupradeśamadhyenyasya vastunaḥ praveśovagāhaḥ | tadākāśakṛtyam | 
<lb/>sparśarasagandhavarṇavantaḥ pudgalāḥ (ta. sū. 5 | 24) | te ca dvividhā aṇavaḥ 
<pb n="72"/> 
<lb/>skandhāśca | bhoktumaśakyā aṇavaḥ | dvyaṇukādayaḥ skandhāḥ | tatra 
<lb/>dvyaṇukādiskandhabhedādaṇvādirutpadyate | aṇvādisaṃghātāddvyaṇukādi- 
<lb/>rutpadyate | kvacidbhedasaṃghātābhyāṃ skandhotpattiḥ (ta. sū. 5 | 26) | ata 
<lb/>eva pūrayanti galantīti pudgalāḥ | kālasyānekapradeśatvābhāvenāsti- 
<lb/>kāyatvābhāvepi dravyatvamasti | tallakṣaṇayogāt | taduktaṃ — guṇaparyāya- 
<lb/>vaddravyam (ta. sū. 5 | 38) iti | dravyāśrayā nirguṇā guṇāḥ (ta. sū. 5 | 49) | 
<lb/>yathā jīvasya jñānatvādidharmarūpāḥ pudgalasya rūpatvādisāmānyasva- 
<lb/>bhāvāḥ | dharmādharmākāśakālānāṃ yathāsaṃbhavaṃ gatisthityavagāhavartanā- 
<pb n="73"/> 
<lb/>hetutvādisāmānyāni guṇāḥ | tasya dravyasyoktarūpeṇa bhavanaṃ paryāyaḥ | 
<lb/>utpādastadbhāvaḥ pariṇāmaḥ paryāya iti paryāyāḥ | yathā jīvasya 
<lb/>ghaṭādijñānasukhakleśādayaḥ | pudgalasya mṛtpiṇḍaghaṭādayaḥ | dharmādīnāṃ 
<lb/>gatyādiviśeṣāḥ | ata eva ṣaḍdravyāṇīti prasiddhiḥ |</p> 
<p>kecana sapta tattvānīti varṇayanti | tadāha — jīvājīvāsravabandha- 
<lb/>saṃvaranirjaramokṣāstattvāni (ta. sū. 1 | 4) iti | tatra jīvājīvau 
<lb/>nirūpitau | āsravo nirūpyate — audārikādikāyādicalanadvāreṇā- 
<pb n="74"/> 
<lb/>tmanaścalanaṃ yogapadavedanīyamāsravaḥ | yathā salilāvagāhi dvāraṃ 
<lb/>jalādyāsravaṇakāraṇatvādāsrava iti nigadyate tathā yogapraṇāḍikayā 
<lb/>karmāsravatīti sa yoga āsravaḥ | yathārdraṃ vastraṃ samantādvātā- 
<lb/>nītaṃ reṇujātamupādatte tathā kaṣāyajalārdra ātmā yogānītaṃ karma 
<lb/>sarvapradeśairgṛhṇāti | yathā vā niṣṭaptāyaḥpiṇḍo jale kṣiptombhaḥ sama- 
<lb/>ntād gṛhṇāṃti tathā kaṣāyoṣṇo jīvo yogānītaṃ karma samantādādatte | 
<lb/>kaṣati hinastyātmānaṃ kugatiprāpaṇāditi kaṣāyaḥ krodho māno māyā 
<lb/>lobhaśca | sa dvividhaḥ śubhāśubhabhedāt | atrāhiṃsādiḥ śubhaḥ kāya- 
<lb/>yogaḥ | satyamitahitabhāṣaṇādiḥ śubho vāgyogaḥ | arhatsiddhācāryo- 
<lb/>pādhyāyasādhunāmadheyapañcaparameṣṭhibhaktitaporuciśrutavinayādiḥ śubho 
<lb/>manoyogaḥ | etadviparītastvaśubhastrividho yogaḥ | tadetadāsravabhedapra- 
<lb/>bhedajātaṃ kāyavāṅmanaḥ karmayogaḥ | sa āsravaḥ | śubhaḥ puṇyasya | 
<lb/>aśubhaḥ pāpasya (ta. sū. 6 | 1 — 4) ityādinā sūtrasaṃdarbheṇa sasaṃrambha- 
<lb/>mabhāṇi | apare tvevaṃ menire — āsravayati puruṣaṃ viṣayeṣvindriyapra- 
<lb/>vṛttirāsravaḥ | indriyadvārā hi pauruṣaṃ jyotirviṣayānspṛśadrūpādijñā- 
<lb/>narūpeṇa pariṇamata iti | 
<pb n="75"/></p> 
<p>mithyādarśanāviratipramādakaṣāyavaśādyogavaśāccātmā sūkṣmaika kṣe- 
<lb/>trāvagāhināmanantapradeśānāṃ pudgalānāṃ karmabandhayogyānāmādānamu- 
<lb/>paśleṣaṇaṃ yatkaroti sa bandhaḥ | taduktaṃ sakaṣāyatvājjīvaḥ karma- 
<lb/>bhāvayogyānpudgalānādatte sa bandhaḥ (ta. sū. 8 | 2) iti | tatra kaṣāya- 
<lb/>grahaṇaṃ sarvabandhahetūpalakṣaṇārtham | bandhahetūnpapāṭha vācakācāryaḥ — 
<lb/>mithyādarśanāviratipramādakaṣāyayogā bandhahetavaḥ (ta. sū. 8 | 1) 
<lb/>iti | mithyādarśanaṃ dvividhaṃ mithyākarmodayātparopadeśānapekṣaṃ 
<lb/>tattvāśraddhānaṃ naisargikamekam | aparaṃ paropadeśajam | pṛthivyādi- 
<pb n="76"/> 
<lb/>ṣaṭkopādānaṃ ṣaḍindriyāsaṃyamanaṃ cāviratiḥ | pañcasamititriguptiṣva- 
<lb/>nutsāhaḥ pramādaḥ | kaṣāyaḥ krodhādiḥ | tatra kaṣāyāntāḥ sthityanu- 
<lb/>bhavabandhahetavaḥ prakṛtipradeśabandhaheturyoga iti vibhāgaḥ | bandhaśca- 
<lb/>turvidha ityuktaṃ prakṛtisthityanubhavapradeśāstadvidhayaḥ (ta. sū. 8 | 3) 
<lb/>iti | yathā nimbaguḍādestiktatvamadhuratvādisvabhāva evamāvaraṇī- 
<lb/>yasya jñānadarśanāvaraṇatvamādityaprabhācchādakāmbhodharavatpradīpaprabhā- 
<lb/>tirodhāyakakumbhavacca | sadasadvedanīyasya sukhaduḥkhotpādakatvamasi- 
<lb/>dhārāmadhulehanavat | darśane mohanīyasya tattvārthāśraddhānakāritvaṃ 
<lb/>durjanasaṅgavat | cāritre mohanīyasyāsaṃyamahetutvaṃ madyamadavat | 
<lb/>āyuṣo dehabandhakartṛtvaṃ jalavat | nāmno vicitranāmakāritvaṃ citri- 
<pb n="77"/> 
<lb/>kavat | gotrasyoccanīcakāritvaṃ kumbhakāravat | dānādīnāṃ vighnani- 
<lb/>dānatvamantarāyasya svabhāvaḥ kośādhyakṣavat | soyaṃ prakṛtibandho- 
<lb/>ṣṭavidho dravyakarmāvāntarabhedamūlaprakṛtivedanīyaḥ | tathāvocadumā- 
<lb/>svātivācakācāryaḥ — ādyo jñānadarśanāvaraṇavedanīyamohanīyāyu- 
<lb/>rnāmagotrāntarāyāḥ (ta. sū. 8 | 4) iti | tadbhedaṃ ca samagṛhṇātpañca- 
<lb/>navadvyaṣṭāviṃśaticaturdvicatvāriṃśaddvipañcabhedā yathākramam (ta. sū. 
<lb/>8 | 5) iti | etacca sarvaṃ vidyānandādibhirvivṛtamiti vistarabhayānna 
<lb/>prastūyate | yathājāgomahiṣyādikṣīrāṇāmetāvantamanehasaṃ mādhurya- 
<pb n="78"/> 
<lb/>svabhāvādapracyutisthitistathā jñānāvaraṇādīnāṃ mūlaprakṛtīnāmā- 
<lb/>ditastisṛṇāmantarāyasya ca triṃśatsāgaropamakoṭikoṭyaḥ parā 
<lb/>sthitiḥ (ta. sū. 8 | 14) ityādyuktaṃ kāladurdāntavatsvīyasvabhāvā- 
<lb/>dapracyutisthitiḥ | yathājāgomahiṣyādikṣīrāṇāṃ tīvramandādibhā- 
<lb/>vena svakāryakaraṇe sāmarthyaviśeṣonubhāvastathā karmapudgalānāṃ svakā- 
<lb/>ryakaraṇe sāmarthyaviśeṣonubhāvaḥ | karmabhāvapariṇatapudgalaskandhānā- 
<lb/>manantāntapradeśānāmātmapradeśānupraveśaḥ pradeśabandhaḥ |</p> 
<p>āsravanirodhaḥ saṃvaraḥ | yenātmani praviśatkarma pratiṣidhyate 
<lb/>sa guptisamityādiḥ saṃvaraḥ | saṃcārakāraṇādyogādātmano gopanaṃ 
<lb/>guptiḥ | sā trividhā kāyavāṅmanonigrahabhedāt | prāṇipīḍāpari- 
<pb n="79"/> 
<lb/>hāreṇa samyagayanaṃ samitiḥ | seryābhāṣādibhedātpañcadhā | prapañcitaṃ 
<lb/>ca hemacandrācāryaiḥ —</p> 
<p><lg><l>lokātivāhite mārge cumbite bhāsvadaṃśubhiḥ |</l> 
<l>janturakṣārthamālokya gatirīryā matā satām ||</l></lg></p> 
<p><lg><l>anavadyamṛtaṃ sarvajanīnaṃ mitabhāṣaṇam |</l> 
<l>priyā vācaṃyamānāṃ sā bhāṣāsamitirucyate ||</l></lg></p> 
<p><lg><l>dvicatvāriṃśatā bhikṣādoṣairnityamadūṣitam |</l> 
<l>muniryadannamādatte saiṣaṇāsamitirmatā ||</l></lg></p> 
<p><lg><l>āsanādīni saṃvīkṣya pratilaṅghya ca yatnataḥ |</l> 
<l>gṛhṇīyānnikṣipeddhyāyetsādānasamitiḥ smṛtā ||</l></lg></p> 
<p><lg><l>kaphamūtramalaprāyairnirjantujagatītale |</l> 
<l>yatnādyadutsṛjetsādhuḥ sotsargasamitirbhavet ||</l></lg> 
<pb n="80"/> 
<lb/>ata eva —</p> 
<p><lg><l>āsravaḥ srotaso dvāraṃ saṃvṛṇotīti saṃvaraḥ |</l></lg> 
<lb/>iti nirāhuḥ | taduktamabhiyuktaiḥ —</p> 
<p><lg><l>āsravo bhavahetuḥ syātsaṃvaro mokṣakāraṇam |</l> 
<l>itīyamārhatī sṛṣṭiranyadasyāḥ prapañcanam ||</l></lg></p> 
<p>arjitasya karmaṇastapaḥprabhṛtibhirnirjaraṇaṃ nirjarākhyaṃ tattvam | cira- 
<lb/>kālapravṛttakaṣāyakalāpaṃ puṇyaṃ sukhaduḥkhe ca dehena jarayati nāśayati 
<lb/>keśolluñcanādikaṃ tapa ucyate | sā nirjarā dvividhā yathākālaupa- 
<lb/>kramikabhedāt | tatra prathamā yasminkāle yatkarma phalapradatvenābhimataṃ 
<lb/>tasminneva kāle phaladānādbhavantī nirjarā kāmādipākajeti ca 
<lb/>jegīyate | yatkarma tapobalātsvakāmanayodayāvaliṃ praveśya prapadyate 
<lb/>saupakramikanirjarā | yadāha —</p> 
<p><lg><l>saṃsārabījabhūtānāṃ karmaṇāṃ jaraṇādiha |</l> 
<l>nirjarā saṃmatā dvedhā sakāmākāmanirjarā ||</l> 
<l>smṛtā sakāmā yamināmakāmā tvanyadehinām ||</l></lg> iti |</p> 
<p>mithyādarśanādīnāṃ bandhahetūnāṃ nirodhebhinavakarmābhāvānnirjarāhe- 
<lb/>tusaṃnidhānenārjitasya karmaṇo nirasanādātyantikakarmamokṣaṇaṃ mokṣaḥ | 
<lb/>tadāha — bandhahetvabhāvanirjarābhyāṃ kṛtsnakarmavipramokṣaṇaṃ mokṣaḥ (ta. sū. 
<lb/>10 | 2) iti | tadanantaramūrdhvaṃ gacchatyālokāntāt (ta. sū. 10 | 5) | 
<pb n="81"/> 
<lb/>yathā hastadaṇḍādibhramipreritaṃ kulālacakramuparatepi tasmiṃstadba- 
<lb/>lādevāsaṃskārakṣayaṃ bhramati tathā bhavasthenātmanāpavargaprāptaye 
<lb/>bahuśo yatkṛtaṃ praṇidhānaṃ muktasya tadabhāvepi pūrvasaṃskārā- 
<lb/>dālokāntaṃ gamanamupapadyate | yathā vā mṛttikālepakṛtagauravamalā- 
<lb/>budravyaṃ jaledhaḥ patati punarapetamṛttikābandhamūrdhvaṃ gacchati tathā 
<lb/>karmarahita ātmā asaṅgatvādūrdhvaṃ gacchati | bandhacchedāderaṇḍabīja- 
<lb/>vaccordhvaṃ gatisvabhāvāccāgniśikhāvat | anyonyaṃ pradeśānupraveśe 
<lb/>satyavibhāgenāvasthānaṃ bandhaḥ | parasparaprāptimātraṃ saṅgaḥ | taduktaṃ 
<lb/>pūrvaprayogādasaṅgatvādbandhacchedāttathā gatipariṇāmācca (ta. sū. 
<lb/>10 | 6) | āviddhakulālacakravadvyapagatalepālābuvaderaṇḍabījavadagni- 
<lb/>śikhāvacca (ta. sū. 10 | 7) iti | ata eva paṭhanti —</p> 
<p><lg><l>gatvā gatvā nivartante candrasūryādayo grahāḥ |</l> 
<l>adyāpi na nivartante tvalokākāśamāgatāḥ ||</l></lg> (pa. na.) iti |</p> 
<p>anye tu gatasamastakleśatadvāsanasyānāvaraṇajñānasya sukhaikatāna- 
<lb/>syātmana uparideśāvasthānaṃ muktirityāsthiṣata | evamuktāni 
<lb/>sukhaduḥkhasādhanābhyāṃ puṇyapāpābhyāṃ sahitāni nava padārthānkeca- 
<lb/>nāṅgīcakruḥ | taduktaṃ siddhānte jīvājīvau puṇyapāpayutāvāsravaḥ 
<pb n="82"/> 
<lb/>saṃvaro nirjaraṇaṃ bandho mokṣaśca nava tattvānīti | saṃgrahe pravṛttā 
<lb/>vayamuparatāḥ smaḥ |</p> 
<p>atra sarvatra saptabhaṅginayākhyaṃ nyāyamavatārayanti jaināḥ | syādasti 
<lb/>syānnāsti syādasti ca nāsti ca syādavaktavyaḥ syādasti cāvaktavyaḥ 
<lb/>syānnāsti cāvaktavyaḥ syādasti ca nāsti cāvaktavya iti | 
<pb n="83"/></p> 
<p>tatsarvamanantavīryaḥ pratyapīpadat — 
<pb n="84"/></p> 
<p><lg><l>tadvidhānavivakṣāyāṃ syādastīti gatirbhavet |</l> 
<l>syānnāstīti prayogaḥ syāttanniṣedhe vivakṣite ||</l></lg></p> 
<p><lg><l>krameṇobhayavāñchāyāṃ prayogaḥ samudāyabhāk |</l> 
<l>yugapattadvivakṣāyāṃ syādavācyamaśaktitaḥ ||</l></lg></p> 
<p><lg><l>ādyāvācyavivakṣāyāṃ pañcamo bhaṅga iṣyate |</l> 
<l>antyāvācyavivakṣāyāṃ ṣaṣṭhabhaṅgasamudbhavaḥ ||</l> 
<l>samuccayena yuktaśca saptamo bhaṅga ucyate ||</l></lg> iti | 
<lb/>syācchabdaḥ khalvayaṃ nipātastiṅantapratirūpako'nekāntadyotakaḥ | 
<lb/>yathoktam —</p> 
<p><lg><l>vākyeṣvanekāntadyotī gamyaṃ prati viśeṣaṇam |</l> 
<l>syānnipātorthayogitvāttiṅantapratirūpakaḥ ||</l></lg> iti | 
<lb/>yadi punarekāntadyotakaḥ syācchabdoyaṃ syāttadā syādastīti vākye 
<lb/>syātpadamanarthakaṃ syāt | anekāntadyotakatve tu syādasti kathaṃ- 
<lb/>cidastīti syātpadātkathaṃcidityayamartho labhyata iti nānarthakyam | 
<lb/>tadāha —</p> 
<p><lg><l>syādvādaḥ sarvathaikāntatyāgātkiṃvṛttacidvidheḥ |</l> 
<l>saptabhaṅginayāpekṣo heyādeyaviśeṣakṛt ||</l></lg> iti | 
<pb n="85"/> 
<lb/>yadi vastvastyekāntataḥ sarvathā sarvadā sarvatra sarvātmanāstīti no- 
<lb/>pāditsājihāsābhyāṃ kvacitkadācitkenacitpravarteta nivarteta vā | 
<lb/>prāptāprāpaṇīyatvādaheyahānānupapatteśca | anekāntapakṣe tu kathaṃcitkva- 
<lb/>citkenacitsattvena hānopādāne prekṣāvatāmupapadyete | kiṃ ca vastunaḥ 
<lb/>sattvaṃ svabhāvaḥ, asattvaṃ vetyādi praṣṭavyam | na tāvadastitvaṃ vastunaḥ 
<lb/>svabhāva iti samasti | ghaṭostītyanayoḥ paryāyatayā yugapatprayogā- 
<lb/>yogāt | nāstīti prayogavirodhācca | evamanyatrāpi yojyam | 
<lb/>yathoktam —</p> 
<p><lg><l>ghaṭostīti na vaktavyaṃ sanneva hi yato ghaṭaḥ |</l> 
<l>nāstītyapi na vaktavyaṃ virodhātsadasattvayoḥ ||</l></lg> ityādi |</p> 
<p>tasmāditthaṃ vaktavyaṃ sadasatsadasadanirvacanīyavādabhedena prativā- 
<lb/>dinaścaturvidhāḥ | punarapyanirvacanīyamatena miśritāni sadasadādima- 
<lb/>tānīti trividhāḥ | tānprati kiṃ vastvastītyādiparyanuyoge kathaṃci- 
<lb/>dastītyādiprativacanasaṃbhavena te vādinaḥ sarve nirviṇṇāḥ santastū- 
<lb/>ṣṇīmāsata iti saṃpūrṇārthaviniścāyinaḥ syādvādamaṅgīkurvatastatra tatra 
<lb/>vijaya iti sarvamupapannam | yadavocadācāryaḥ syādvādamañjaryām —</p> 
<p><lg><l>anekāntātmakaṃ vastu gocaraḥ sarvasaṃvidām |</l> 
<l>ekadeśaviśiṣṭortho nayasya viṣayo mataḥ ||</l></lg> 
<pb n="86"/></p> 
<p><lg><l>nyāyānāmekaniṣṭhānāṃ pravṛttau śrutavartmani |</l> 
<l>saṃpūrṇārthaviniścāyi syādvastu śrutamucyate ||</l></lg> iti |</p> 
<p><lg><l>anyonyapakṣapratipakṣabhāvā-</l> 
<l>dyathā pare matsariṇaḥ pravādāḥ |</l> 
<l>nayānaśeṣānaviśeṣamicchan</l> 
<l>na pakṣapātī samayastathārhataḥ ||</l></lg> (hemacandrakṛtadvitīyadvātriṃśikā vī. stu. ślo0 30)</p> 
<p>jinadattasūriṇā jainaṃ matamitthamuktam —</p> 
<p><lg><l>balabhogopabhogānāmubhayordānalābhayoḥ |</l> 
<pb n="87"/> 
<l>antarāyastathā nidrā bhīrajñānaṃ jugupsitam || 1 ||</l></lg></p> 
<p><lg><l>hiṃsā ratyaratī rāgadveṣāvaviratiḥ smaraḥ |</l> 
<l>śoko mithyātvameteṣṭādaśa doṣā na yasya saḥ || 2 ||</l></lg></p> 
<p><lg><l>jino devo guruḥ samyaktattvajñānopadeśakaḥ |</l> 
<l>jñānadarśanacāritrāṇyapavargasya vartanī || 3 ||</l></lg></p> 
<p><lg><l>syādvādasya pramāṇe dve pratyakṣamanumāpi ca |</l> 
<l>nityānityātmakaṃ sarvaṃ nava tattvāni sapta vā || 4 ||</l></lg></p> 
<p><lg><l>jīvājīvau puṇyapāpe cāsravaḥ saṃvaropi ca |</l> 
<l>bandho nirjaraṇaṃ muktireṣāṃ vyākhyādhunocyate || 5 ||</l></lg></p> 
<p><lg><l>cetanālakṣaṇo jīvaḥ syādajīvastadanyakaḥ |</l> 
<l>satkarmapudgalāḥ puṇyaṃ pāpaṃ tasya viparyayaḥ || 6 ||</l></lg> 
<pb n="88"/></p> 
<p><lg><l>āsravaḥ srotaso dvāraṃ saṃvṛṇotīti saṃvaraḥ |</l> 
<l>praveśaḥ karmaṇāṃ bandho nirjarastadviyojanam || 7 ||</l></lg></p> 
<p><lg><l>aṣṭakarmakṣayānmokṣothāntarbhāvaśca kaiścana |</l> 
<l>puṇyasya saṃvare pāpasyāsrave kriyate punaḥ || 8 ||</l></lg></p> 
<p><lg><l>labdhānantacatuṣkasya lokāgūḍhasya cātmanaḥ |</l> 
<l>kṣīṇāṣṭakarmaṇo muktirnirvyāvṛttirjinoditā || 9 ||</l></lg></p> 
<p><lg><l>sarajoharaṇā bhaikṣabhujo luñcitamūrdhajāḥ |</l> 
<l>śvetāmbarāḥ kṣamāśīlā niḥsaṅgā jainasādhavaḥ || 10 ||</l></lg></p> 
<p><lg><l>luñcitāḥ picchikāhastāḥ pāṇipātrā digambarāḥ |</l> 
<l>ūrdhvāśino gṛhe dāturdvitīyāḥ syurjinarṣayaḥ || 11 ||</l></lg></p> 
<p><lg><l>bhuṅkte na kevalī na strī mokṣameti digambaraḥ |</l> 
<l>prāhureṣāmayaṃ bhedo mahāñśvetāmbaraiḥ saha || 12 ||</l></lg> iti |</p> 
<trailer>iti śrīmatsāyaṇamādhavīye sarvadarśanasaṃgraha ārhatadarśanam |</trailer>
</div>
<div n="4"><pb n="89"/> 
<head>atha rāmānujadarśanam || 4 ||</head>
<p>tadetadārhatamataṃ prāmāṇikagarhaṇamarhati | na hyekasminvastuni para- 
<lb/>mārthe sati paramārthasatāṃ yugapatsadasattvādidharmāṇāṃ samāveśaḥ 
<lb/>saṃbhavati | na ca sadasattvayoḥ parasparaviruddhayoḥ samuccayāsaṃbhave 
<lb/>vikalpaḥ kiṃ na syāditi vaditavyam | kriyā hi vikalpyate na 
<lb/>vastviti nyāyāt | na ca</p> 
<p>anekāntaṃ jagatsarvaṃ herambanarasiṃhavat | 
<lb/>iti dṛṣṭāntāvaṣṭambhavaśādeṣṭavyam | ekasmindeśe gajatvaṃ siṃhatvaṃ 
<lb/>vāparasminnaratvamiti deśabhedena virodhābhāvena tasyaikasmindeśa eva 
<lb/>sattvāsattvādinānekāntatvābhidhāne dṛṣṭāntānupapatteḥ | nanu dravyā- 
<lb/>tmanā sattvaṃ paryāyātmanā tadabhāva ityubhayamapyupapannamiti cenmaivam | 
<lb/>kālabhedena hi kasyacitsattvamasattvaṃ ca svabhāva iti na kaściddoṣaḥ | 
<lb/>na caikasya hrasvatvadīrghatvavadanekāntatvaṃ jagataḥ syāditi vācyam | 
<lb/>pratiyogibhedena virodhābhāvāt | tasmātpramāṇābhāvādyugapatsattvā- 
<lb/>sattve parasparaviruddhe naikasminvastuni vastuṃ yukte | evamanyāsāmapi 
<lb/>bhaṅgīnāṃ bhaṅgovagantavyaḥ | kiṃ ca sarvasyāsya mūlabhūtaḥ saptabhaṅginayaḥ 
<pb n="90"/> 
<lb/>svayamekāntonekānto vā | ādye sarvamanekāntamiti pratijñāvyā- 
<lb/>ghātaḥ | dvitīye vivakṣitārthāsiddhiḥ | anekāntatvenāsādhakatvāt | 
<lb/>tathā ceyamubhayataḥpāśā rajjuḥ syādvādinaḥ syāt | api ca nava- 
<lb/>tvasaptatvādinirdhāraṇasya phalasya tannirdhārayituḥ pramātuśca tatkaraṇasya 
<lb/>pramāṇasya prameyasya ca navatvāderaniyame sādhu samarthitamātmanastī- 
<lb/>rthakaratvaṃ devānāṃpriyeṇārhatamatapravartakena | tathā jīvasya dehānu- 
<lb/>rūpaparimāṇatvāṅgīkāre yogabalādanekadehaparigrāhakayogiśarīreṣu 
<lb/>pratiśarīraṃ jīvavicchedaḥ prasajyeta | manujaśarīraparimāṇo jīvo mata- 
<lb/>ṅgajadehaṃ kṛtsnaṃ praveṣṭuṃ na prabhavet | kiṃ ca gajādiśarīraṃ parityajya pipī- 
<lb/>likāśarīraṃ viśataḥ prācīnaśarīrasaṃniveśavināśopi prāpnuyāt | na 
<pb n="91"/> 
<lb/>ca yathā pradīpaprabhāviśeṣaḥ prapāprāsādādyudaravartisaṃkocavikāśavāṃ- 
<lb/>stathā jīvopi manujamataṅgajādiśarīreṣu syādityeṣitavyam | pradīpava- 
<lb/>deva savikāratvenānityatvaprāptau kṛtapraṇāśākṛtābhyāgamaprasaṅgāt | 
<lb/>evaṃ pradhānamallanibarhaṇanyāyena jīvapadārthadūṣaṇābhidhānadiśānyatrāpi 
<lb/>dūṣaṇamutprekṣaṇīyam | tasmānnityanirdoṣaśrutiviruddhatvādidamupādeyaṃ na 
<lb/>bhavati | taduktaṃ bhagavatā vyāsena — naikasminnasaṃbhavāt (bra. sū. 2 | 2 | 31) 
<pb n="92"/> 
<lb/>iti | rāmānujena ca jainamatanirākaraṇaparatvena tadidaṃ sūtraṃ vyākāri |</p> 
<p>eṣa hi tasya siddhāntaḥ — cidacidīśvarabhedena bhoktṛbhogyaniyā- 
<lb/>makabhedena ca vyavasthitāstrayaḥ padārthā iti | taduktam —</p> 
<p><lg><l>īśvaraścidacicceti padārthatritayaṃ hariḥ |</l> 
<l>īśvaraściditi prokto jīvo dṛśyamacitpunaḥ ||</l></lg> iti |</p> 
<p>apare punaraśeṣaviśeṣapratyanīkaṃ cinmātraṃ brahmaiva paramārthaḥ | tacca 
<lb/>nityaśuddhabuddhamuktasvabhāvamapi tattvamasi (chā. 6 | 8 | 7) ityādisā- 
<lb/>mānādhikaraṇyādhigatajīvaikyaṃ badhyate mucyate ca | tadatiriktanānā- 
<lb/>vidhabhoktṛbhoktavyādibhedaprapañcaḥ sarvopi tasminnavidyayā parikalpitaḥ 
<lb/>sadeva somyedamagra āsīdekamevādvitīyam (chā. 6 | 2 | 1) ityādiva- 
<pb n="93"/> 
<lb/>cananicayaprāmāṇyāditi bruvāṇāstarati śokamātmavit (chā. 
<lb/>7 | 1 | 3) ityādiśrutiśiraḥśatavaśena nirviśeṣabrahmātmaikatvavidyayānā- 
<lb/>dyavidyānivṛttimaṅgīkurvāṇāḥ</p> 
<p>mṛtyoḥ sa mṛtyumāpnoti ya iha nāneva paśyati (kā. 2 | 1 |) | 
<lb/>iti bhedanindāśravaṇena pāramārthikaṃ bhedaṃ nirācakṣāṇā vicakṣaṇaṃ- 
<lb/>manyāstamimaṃ vibhāgaṃ na sahante |</p> 
<p>tatrāyaṃ samādhirabhidhīyate | bhavedetadevaṃ yadyavidyāyāṃ pramāṇaṃ vidyeta |</p> 
<p>nanvidamanādi bhāvarūpaṃ jñānanivartyamajñānamahamajño māmanyaṃ ca na 
<lb/>jānāmīti pratyakṣapramāṇasiddham | taduktam —</p> 
<p><lg><l>anādi bhāvarūpaṃ yadvijñānena vilīyate |</l> 
<l>tadajñānamiti prājñā lakṣaṇaṃ saṃpracakṣate ||</l></lg> (citsukhī 1 | 9) 
<lb/>iti | na caitajjñānābhāvaviṣayamityāśaṅkanīyam | ko hyevaṃ brūyā- 
<lb/>tprabhākarakarāvalambī bhaṭṭadattahasto vā | nādyaḥ — 
<pb n="94"/></p> 
<p><lg><l>svarūpapararūpābhyāṃ nityaṃ sadasadātmake |</l> 
<l>vastuni jñāyate kiṃcitkaiścidrūpaṃ kadācana ||</l></lg></p> 
<p><lg><l>bhāvāntaramabhāvo hi kayācittu vyapekṣayā |</l> 
<l>bhāvāntarādabhāvonyo na kaścidanirūpaṇāt ||</l></lg> 
<lb/>iti vadatā bhāvavyatiriktasyābhāvasyānabhyupagamāt | na dvitīyaḥ | 
<pb n="95"/> 
<lb/>abhāvasya ṣaṣṭhapramāṇagocaratvena jñānasya nityānumeyatvena ca tada- 
<lb/>bhāvasya pratyakṣaviṣayatvānupapatteḥ | yadi punaḥ pratyakṣābhāvavādī 
<lb/>kaścidevamācakṣīta taṃ pratyācakṣīta | ahamajña ityasminnanubhaveha- 
<lb/>mityātmano'bhāvadharmitayā jñānasya pratiyogitayā cāvagatirasti 
<lb/>na vā | asti cedvirodhādeva na jñānābhāvānubhavasaṃbhavaḥ | na ceddha- 
<lb/>rmipratiyogijñānasāpekṣo jñānābhāvānubhavaḥ sutarāṃ na saṃbhavati | 
<lb/>tasyājñānasya bhāvarūpatve prāguktadūṣaṇābhāvādayamanubhavo bhāvarūpā- 
<lb/>jñānagocara evābhyupagantavya iti |</p> 
<p>tadetadgaganaromanthāyitam | bhāvarūpasyājñānasya jñānābhāvena samā- 
<lb/>nayogakṣematvāt | tathā hi — viṣayatvenāśrayatvena cājñānasya vyāvartaka- 
<pb n="96"/> 
<lb/>tayā pratyagarthaḥ pratipanno na vā | pratipannaścetsvarūpajñānanivartyaṃ 
<lb/>tadajñānamiti tasminpratipanne kathaṃkāramavatiṣṭhate | apratipannaścedvyāva- 
<lb/>rtakāśrayaviṣayaśūnyamajñānaṃ kathamanubhūyeta | atha viśadaḥ svarūpāva- 
<lb/>bhāsa evājñānavirodhī nājñānena saha bhāsata ityāśrayaviṣayajñāne 
<lb/>satyapi nājñānānubhavavirodha iti hanta tarhi jñānābhāvepi samā- 
<lb/>nametadanyatrābhiniveśāt | tasmādubhayābhyupagatajñānābhāva evāhamajño 
<lb/>māmanyaṃ ca na jānāmītyanubhavagocara ityabhyupagantavyam |</p> 
<p>astu tarhyanumānaṃ mānaṃ — vivādāspadaṃ pramāṇajñānaṃ svaprāgabhāvavya- 
<lb/>tiriktasvaviṣayāvaraṇasvanivartyasvadeśagatavastvantarapūrvakamaprakāśi- 
<lb/>tārthaprakāśakatvādandhakāre prathamotpannapradīpaprabhāvaditi | 
<pb n="97"/></p> 
<p>tadapi na kṣodakṣamam | ajñānepyanabhimatājñānāntarasādhanepasi- 
<lb/>ddhāntāpātāt | tadasādhanenaikāntikatvāt | dṛṣṭāntasya sādhanavika- 
<lb/>latvācca | na hi pradīpaprabhāyā aprakāśitārthaprakāśakatvaṃ saṃbhavati | 
<lb/>jñānasyaiva prakāśakatvāt | satyapi pradīpe jñānena viṣayaprakāśasaṃbha- 
<lb/>vāt | pradīpaprabhāyāstu cakṣurindriyasya jñānaṃ samutpādayato virodhi- 
<lb/>saṃtamasanirasanadvāreṇopakārakatvamātramevetyalamativistareṇa |</p> 
<p>pratiprayogaśca vivādādhyāsitamajñānaṃ na jñānamātrabrahmāśritam | 
<pb n="98"/> 
<lb/>ajñānatvācchuktikādyajñānavaditi | nanu śuktikādyajñānasyāśrayasya 
<lb/>pratyagarthasya jñānamātrasvabhāvatvameveti cenmaivaṃ śaṅkiṣṭhāḥ | anu- 
<lb/>bhūtirhi svasadbhāvenaiva kasyacidvastuno vyavahārānuguṇatvāpādanasva- 
<lb/>bhāvo jñānāvagatisaṃvidādyaparanāmā sakarmakonubhaviturātmano dharma- 
<lb/>viśeṣaḥ | anubhaviturātmatvamātmavṛttiguṇaviśeṣasya jñānatvamityā- 
<lb/>śrayaṇāt | nanu jñānarūpasyātmanaḥ kathaṃ jñānaguṇakatvamiti cetta- 
<lb/>dasāram | yathā hi maṇidyumaṇiprabhṛti tejodravyaṃ prabhāvadrūpeṇāvati- 
<lb/>ṣṭhamānaṃ prabhārūpaguṇāśrayaḥ | svāśrayādanyatrāpi vartamānatvena rūpava- 
<pb n="99"/> 
<lb/>ttvena ca prabhā dravyarūpāpi taccheṣatvanibandhanaguṇavyavahārā | eva- 
<lb/>mayamātmā svaprakāśacidrūpa eva caitanyaguṇaḥ | tathā ca śrutiḥ — sa 
<lb/>yathā saindhavaghanonantaro'bāhyaḥ kṛtsno rasaghana evaivaṃ vā areya- 
<lb/>mātmānantaro'bāhyaḥ kṛtsnaḥ prajñānaghana eva (bṛ0 4 | 5 | 13) | 
<lb/>atrāyaṃ puruṣaḥ svayaṃjyotirbhavati (bṛ0 4 | 3 | 9) | na hi vijñā- 
<lb/>turvijñāterviparilopo vidyate (bṛ0 4 | 3 | 30) | atha yo vededaṃ 
<lb/>jighrāṇīti sa ātmā (chā0 8 | 12 | 4) | yoyaṃ vijñānamayaḥ 
<lb/>prāṇeṣu hṛdyantarjyotiḥ puruṣaḥ (bṛ0 4 | 3 | 7) | eṣa hi draṣṭā spraṣṭā 
<lb/>śrotā ghrātā rasayitā mantā boddhā kartā vijñānātmā puruṣaḥ (pra0 
<lb/>4 | 9) ityādikā | 
<pb n="100"/></p> 
<p>na ca anṛtena hi pratyūḍhāḥ (chā0 8 | 3 | 2) iti śrutiravidyāyāṃ 
<lb/>pramāṇamityāśrayituṃ śakyam | ṛtetaraviṣayo hyanṛtaśabdaḥ | ṛtaśa- 
<lb/>bdaśca karmavacanaḥ | ṛtaṃ pibantau (kā. 3 | 1) iti vacanāt | ṛtaṃ 
<lb/>karma phalābhisaṃdhirahitaṃ paramapuruṣārādhanaveṣaṃ tatprāptiphalam | 
<lb/>atra tadvyatiriktaṃ sāṃsārikālpaphalaṃ karmānṛtaṃ brahmaprāptivirodhi | ya 
<lb/>etaṃ brahmalokaṃ na vindanti anṛtena hi pratyūḍhāḥ (chā. 8 | 3 | 2) iti 
<lb/>vacanāt | māyāṃ tu prakṛtiṃ vidyāt (śve. 4 | 10) ityādau māyā- 
<lb/>śabdo vicitrārthasargakaratriguṇātmakaprakṛtyabhidhāyako nānirvacanī- 
<lb/>yājñānavacanaḥ |</p> 
<p><lg><l>tena māyāsahasraṃ tacchambarasyāśugāminā |</l> 
<l>bālasya rakṣatā dehamekaikāṃśena sūditam ||</l></lg> (vi. pu. 1 | 19 | 20) 
<lb/>ityādau vicitrārthasargasamarthasya pāramārthikasyaivāsurādyastraviśeṣasyaiva 
<lb/>māyāśabdābhidheyatvopalambhāt | ato na kadācidapi śrutyā 
<lb/>anirvacanīyājñānapratipādanam | 
<pb n="101"/></p> 
<p>nāpyaikyopadeśānyathānupapattyā | tattvaṃpadayoḥ saviśeṣabrahmābhidhā- 
<lb/>yitvena viruddhayorjīvaparayoḥ svarūpaikyasya pratipattumaśakyatayārthā- 
<lb/>patteranudayadoṣadūṣitatvāt | tathā hi — tatpadaṃ nirastasamastadoṣama- 
<lb/>navadhikātiśayāsaṃkhyeyakalyāṇaguṇāspadaṃ jagadudayavibhavalayalīlaṃ 
<lb/>brahma pratipādayati | tadaikṣata bahu syāṃ prajāyeya (chā0 6 | 2 | 3) 
<lb/>ityādiṣu tasyaiva prakṛtatvāt | tatsamānādhikaraṇaṃ tvaṃpadaṃ cāci- 
<lb/>dviśiṣṭajīvaśarīrakaṃ brahmācaṣṭe | prakāradvayaviśiṣṭaikavastuparatvātsā- 
<lb/>mānādhikaraṇyasya | 
<pb n="102"/></p> 
<p>nanu soyaṃ devadatta itivattattvamiti padayorviruddhabhāgatyāgalakṣaṇayā 
<lb/>nirviśeṣasvarūpamātmaikyaṃ sāmānādhikaraṇyārthaḥ kiṃ na syāt | yathā 
<lb/>soyamityatra tacchabdena deśāntarakālāntarasaṃbandhī puruṣaḥ pratīyate | 
<lb/>idaṃśabdena ca saṃnihitadeśavartamānakālasaṃbandhī | tayoḥ sāmānā- 
<lb/>dhikaraṇyenaikyamavagamyate | tatraikasya yugapadviruddhadeśakālapratītirna 
<lb/>saṃbhavatīti dvayorapi padayoḥ svarūpaparatve svarūpasya caikyaṃ pratipattuṃ 
<lb/>śakyam | evamatrāpi kiṃcijjñatvasarvajñatvādiviruddhāṃśaprahāṇenākha- 
<lb/>ṇḍasvarūpaṃ lakṣyata iti cet —</p> 
<p>viṣamoyamupanyāsaḥ | dṛṣṭāntepi virodhavaidhuryeṇa lakṣaṇāgandhāsaṃ- 
<lb/>bhavāt | ekasya tāvadbhūtavartamānakāladvayasaṃbandho na viruddhaḥ | 
<lb/>deśāntarasthitirbhūtā saṃnihitadeśasthitirvartata iti deśabhedasaṃbandha- 
<lb/>virodhaśca kālabhedena pariharaṇīyaḥ | lakṣaṇāpakṣepyekasyaiva padasya 
<pb n="103"/> 
<lb/>lakṣakatvāśrayaṇena virodhaparihāre padadvayasya lākṣaṇikatvasvīkāro 
<lb/>na saṃgacchate | itarathaikasya vastunastattedaṃtāviśiṣṭatvāvagāhanena pratya- 
<lb/>bhijñāyāḥ prāmāṇyānaṅgīkāre sthāyitvāsiddhau kṣaṇabhaṅgavādī bauddho 
<lb/>vijayeta | evamatrāpi jīvaparamātmanoḥ śarīrātmabhāvena tādātmyaṃ 
<lb/>na viruddhamiti pratipāditam | jīvātmā hi brahmaṇaḥ śarīratayā 
<lb/>prakāratvādbrahmātmakaḥ | ya ātmani tiṣṭhannātmanontaro yamātmā na 
<lb/>veda yasyātmā śarīram (bṛ. mā. 3 | 7 | 22) iti śrutyantarāt | 
<pb n="104"/></p> 
<p>atyalpamidamucyate | sarve śabdāḥ paramātmana eva vācakāḥ | 
<lb/>na ca paryāyatvam | dvārabhedasaṃbhavāt | tathā hi | jīvasya śarīratayā 
<lb/>prakārabhūtāni devamanuṣyādisaṃsthānānīva sarvāṇi vastūnīti brahmā- 
<lb/>tmakāni tāni sarvāṇi | ataḥ —</p> 
<p><lg><l>devo manuṣyo yakṣo vā piśācoragarākṣasāḥ |</l> 
<l>pakṣī vṛkṣo latā kāṣṭhaṃ śilā tṛṇaṃ ghaṭaḥ paṭaḥ ||</l></lg> 
<lb/>ityādayaḥ sarve śabdāḥ prakṛtipratyayayogenāmidhāyakatayā prasiddhā 
<lb/>loke tadvācyatayā pratīyamānatattatsaṃsthānavadvastumukhena tadabhimā- 
<lb/>nijīvatadantaryāmiparamātmaparyantasaṃghātasya vācakāḥ | devādiśa- 
<lb/>bdānāṃ paramātmaparyantatvamuktaṃ tattvamuktāvalyāṃ caturthasare — 
<pb n="105"/></p> 
<p><lg><l>jīvaṃ devādiśabdo vadati tadapṛthaksiddhabhāvābhidhānā-</l> 
<l>nniṣkarṣābhāvayuktādbahuriha ca dṛḍho lokavedaprayogaḥ |</l> 
<l>ātmāsaṃbandhakāle sthitiranavagatā devamartyādimūrte-</l> 
<l>rjīvātmānupraveśājjagati vibhurapi vyākaronnāmarūpe ||</l></lg> (tattvamu. 4 | 82) iti | 
<lb/>anena devādiśabdānāṃ śarīraviśiṣṭajīvaparyantatvaṃ pratipādya saṃsthānai- 
<lb/>kyādyabhāve (tattvamu. 4 | 83) ityādinā śarīralakṣaṇaṃ darśayitvā 
<pb n="106"/> 
<lb/>śabdaistanvaṃśarūpaprabhṛtibhiḥ (tattvamu. 4 | 84) ityādinā viśvasye- 
<lb/>śvarādapṛthaksiddhatvamupapādya niṣkarṣākūta (tattvamu. 4 | 85) ityādinā 
<lb/>padyena sarveṣāṃ śabdānāṃ paramātmaparyantatvaṃ pratipāditaṃ tatsarvaṃ tata 
<pb n="107"/> 
<lb/>evāvadhāryam | ayamevārthaḥ samarthito vedārthasaṃgrahe nāmarūpaśruti- 
<lb/>vyākaraṇasamaye rāmānujena |</p> 
<p>kiṃ ca sarvapramāṇasya saviśeṣaviṣayatayā nirviśeṣavastuni na 
<lb/>kimapi pramāṇaṃ samasti | nirvikalpakapratyakṣepi saviśeṣameva vastu 
<lb/>pratīyate | anyathā savikalpake soyamiti pūrvapratipannaprakāraviśi- 
<lb/>ṣṭapratītyanupapatteḥ | 
<pb n="108"/></p> 
<p>kiṃ ca tattvamasyādivākyaṃ na prapañcasya bādhakam | bhrāntimūla- 
<lb/>katvāt | bhrāntiprayuktarajjusarpavākyavat | nāpi brahmātmaikya- 
<lb/>jñānaṃ nivartakam | tatra pramāṇābhāvasya prāgevopapādanāt | na 
<lb/>ca prapañcasya satyatvapratiṣṭhāpanapakṣa ekavijñānena sarvavijñānapratijñā- 
<lb/>vyākopaḥ | prakṛtipuruṣamahadahaṃkāratanmātrabhūtendriyacaturdaśabhuvanātma- 
<lb/>kabrahmāṇḍatadantarvartidevatiryaṅmanuṣyasthāvarādisarvaprakārasaṃsthānasaṃ- 
<pb n="109"/> 
<lb/>sthitaṃ kāryamapi sarvaṃ brahmaiveti kāraṇabhūtabrahmātmajñānādeva sarvavi- 
<lb/>jñānaṃ bhavatītyekavijñānena sarvavijñānasyopapannataratvāt | api ca 
<lb/>brahmavyatiriktasya sarvasya mithyātve sarvasyāsattvādevaikavijñānena sarva- 
<lb/>vijñānapratijñā bādhyeta | nāmarūpavibhāgānarhasūkṣmadaśāvatprakṛtipuruṣa- 
<lb/>śarīraṃ brahma kāraṇāvastham | jagatastadāpattireva pralayaḥ | nāmarūpa- 
<lb/>vibhāgavibhaktasthūlacidacidvastuśarīraṃ brahma kāryāvastham | brahmaṇa- 
<lb/>stathāvidhasthūlabhāvaśca sṛṣṭirityabhidhīyate | evaṃ ca kāryakāraṇayo- 
<lb/>rananyatvamapyārambhaṇādhikaraṇe pratipāditamupapannataraṃ bhavati | 
<pb n="110"/></p> 
<p>nirguṇavādāśca prākṛtaheyaguṇaniṣedhaviṣayatayā vyavasthitāḥ | 
<lb/>nānātvaniṣedhavādāścaikasyaiva brahmaṇaḥ śarīratayā prakārabhūtaṃ sarvaṃ 
<lb/>cetanācetanātmakaṃ vastviti sarvasyātmatayā sarvaprakāraṃ brahmaivāva- 
<lb/>sthitamiti sarvātmakabrahmapṛthagbhūtavastusadbhāvaniṣedhaparatvābhyupaga- 
<lb/>mena pratipāditāḥ |</p> 
<p>kimatra tattvaṃ bhedo'bheda ubhayātmakaṃ vā | sarvaṃ tattvam | tatra sarva- 
<lb/>śarīratayā sarvaprakāraṃ brahmaivāvasthitamityabhedobhyupeyate | ekameva 
<lb/>brahma nānābhūtacidacitprakārānnānātvenāvasthitamiti bhedābhedau | 
<lb/>cidacidīśvarāṇāṃ svarūpasvabhāvavailakṣaṇyādasaṃkarācca bhedaḥ | tatra cidrū- 
<lb/>pāṇāṃ jīvātmanāmasaṃkucitāparicchinnanirmalajñānarūpāṇāmanādika- 
<pb n="111"/> 
<lb/>rmarūpāvidyāveṣṭitānāṃ tattatkarmānurūpajñānasaṃkocavikāsau bhogyabhū- 
<lb/>tācitsaṃsargastadanuguṇasukhaduḥkhopabhogadvayarūpā bhoktṛtā bhagavatpra- 
<lb/>tipattirbhagavatpadaprāptirityādayaḥ svabhāvāḥ | acidvastūnāṃ tu bho- 
<lb/>gyabhūtānāmacetanatvamapuruṣārthatvaṃ vikārāspadatvamityādayaḥ | para- 
<lb/>syeśvarasya bhoktṛbhogyayorantaryāmirūpeṇāvasthānamaparicchedyajñānaiśvarya- 
<lb/>vīryaśaktitejaḥprabhṛtyanavadhikātiśayāsaṃkhyeyakalyāṇaguṇagaṇatā sva- 
<lb/>saṃkalpapravṛttasvetarasamastacidacidvastujātatā svābhimatasvānurūpai- 
<lb/>karūpadivyarūpaniratiśayavividhānantabhūṣaṇatetyādayaḥ |</p> 
<p>veṅkaṭanāthena tvitthaṃ niraṭaṅki padārthavibhāgaḥ — 
<pb n="112"/></p> 
<p><lg><l>dravyādravyaprabhedānmitamubhayavidhaṃ tadvidastattvamāhuḥ</l> 
<l>dravyaṃ dvedhā vibhaktaṃ jaḍamajaḍamiti prācyamavyaktakālau |</l> 
<l>antyaṃ pratyakparākca prathamamubhayathā tatra jīveśabhedāt</l> 
<l>nityā bhūtirmatiścetyaparamiha jaḍāmādimāṃ kecidāhuḥ ||</l></lg> (tattvamu. 1 | 6)</p> 
<p><lg><l>tatra dravyaṃ daśāvatprakṛtiriha guṇaiḥ sattvapūrvairupetā</l> 
<l>kālobdādyākṛtiḥ syādaṇuravagatimāñjīva īśonya ātmā |</l> 
<l>saṃproktā nityabhūtistriguṇasamadhikā sattvayuktā tathaiva</l> 
<l>jñāturjñeyāvabhāso matiriti kathitaṃ saṃgrahāddravyalakṣma ||</l></lg> (tattvamu. 1 | 7) ityādinā | 
<pb n="113"/></p> 
<p>tatra cicchabdavācyā jīvātmānaḥ paramātmanaḥ sakāśādbhinnā 
<lb/>nityāśca | tathā ca śrutiḥ — dvā suparṇā sayujā sakhāyā (mu0 
<lb/>3 | 1 | 1, śve0 4 | 6) ityādikā | ata evoktaṃ nānātmāno vyava- 
<lb/>sthātaḥ (vai. sū. 3 | 2 | 20) iti | tannityatvamapi śrutiprasiddham —</p> 
<p><lg><l>na jāyate mriyate vā vipaścinnāyaṃ bhūtvā bhavitā vā na bhūyaḥ |</l> 
<l>ajo nityaḥ śāśvatoyaṃ purāṇo na hanyate hanyamāne śarīre ||</l></lg> (kā. 2 | 18) iti | 
<pb n="114"/> 
<lb/>aparathā kṛtapraṇāśākṛtābhyāgamaprasaṅgaḥ | ata evoktaṃ vītarāga- 
<lb/>janmādarśanāt (nyā. sū. 3 | 1 | 25) iti | tadaṇutvamapi śrutipra- 
<lb/>siddham —</p> 
<p><lg><l>bālāgraśatabhāgasya śatadhā kalpitasya ca |</l> 
<l>bhāgo jīvaḥ sa vijñeyaḥ sa cānantyāya kalpate ||</l></lg> (śve0 5 | 9) 
<lb/>iti | ārāgramātraḥ puruṣaḥ (śve0 5 | 8) aṇurātmā cetasā veditavyaḥ 
<lb/>(mu. 3 | 1 | 9) iti ca |</p> 
<p>acicchabdavācyaṃ dṛśyaṃ jaḍaṃ jagattrividhaṃ bhogyabhogopakaraṇabhogā- 
<lb/>yatanabhedāt | 
<pb n="115"/></p> 
<p>tasya jagataḥ kartopādānaṃ ceśvarapadārthaḥ puruṣottamo vāsudevādi- 
<lb/>padavedanīyaḥ | tadapyuktam —</p> 
<p><lg><l>vāsudevaḥ paraṃ brahma kalyāṇaguṇasaṃyutaḥ |</l> 
<l>bhuvanānāmupādānaṃ kartā jīvaniyāmakaḥ ||</l></lg> iti | 
<lb/>sa eva vāsudevaḥ paramakāruṇiko bhaktavatsalaḥ paramapuruṣastadupā- 
<lb/>sakānuguṇatattatphalapradānāya svalīlāvaśādarcāvibhavavyūhasūkṣmānta- 
<lb/>ryāmibhedena pañcadhāvatiṣṭhate | tatrārcā nāma pratimādayaḥ | rāmādyava- 
<lb/>tāro vibhavaḥ | vyūhaścaturvidho vāsudevasaṃkarṣaṇapradyumnāniruddhasaṃjñakaḥ | 
<pb n="116"/> 
<lb/>sūkṣmaṃ saṃpūrṇaṣaḍguṇaṃ vāsudevākhyaṃ paraṃ brahma | guṇā apahatapāpmatvā- 
<lb/>dayaḥ | sopahatapāpmā vijaro vimṛtyurviśoko vijighatso'pipāsaḥ 
<lb/>satyakāmaḥ satyasaṃkalpaḥ (chā0 8 | 7 | 3) iti śruteḥ | antaryāmī 
<lb/>sakalajīvaniyāmakaḥ | ya ātmani tiṣṭhannātmānamantaro yamayati 
<lb/>(bṛ. mā. 3 | 7 | 22) iti śruteḥ |</p> 
<p>tatra pūrvapūrvamūrtyupāsanayā puruṣārthaparipanthiduritanicayakṣaye sa- 
<lb/>tyuttarottaramūrtyupāstyadhikāraḥ | taduktam —</p> 
<p><lg><l>vāsudevaḥ svabhakteṣu vātsalyāttattadīhitam |</l> 
<l>adhikāryānuguṇyena prayacchati phalaṃ bahu ||</l></lg></p> 
<p><lg><l>tadarthaṃ līlayā svīyāḥ pañca mūrtīḥ karoti vai |</l> 
<l>pratimādikamarcā syādavatārāstu vaibhavāḥ ||</l></lg></p> 
<p><lg><l>saṃkarṣaṇo vāsudevaḥ pradyumnaścāniruddhakaḥ |</l> 
<l>vyūhaścaturvidho jñeyaḥ sūkṣmaṃ saṃpūrṇaṣaḍguṇam ||</l></lg></p> 
<p><lg><l>tadeva vāsudevākhyaṃ paraṃ brahma nigadyate |</l> 
<l>antaryāmī jīvasaṃstho jīvapreraka īritaḥ ||</l></lg></p> 
<p><lg><l>ya ātmanīti vedāntavākyajālairnirūpitaḥ |</l> 
<l>arcopāsanayā kṣipte kalmaṣedhikṛto bhavet ||</l></lg></p> 
<p><lg><l>vibhavopāsane paścādvyūhopāstau tataḥ param |</l> 
<l>sūkṣme tadanu śaktaḥ syādantaryāmiṇamīkṣitum ||</l></lg> iti | 
<pb n="117"/></p> 
<p>tadupāsanaṃ ca pañcavidhamabhigamanamupādānamijyā svādhyāyo yoga 
<lb/>iti śrīpañcarātrebhihitam | tatrābhigamanaṃ nāma devatāsthānamārgasya 
<lb/>saṃmārjanopalepanādi | upādānaṃ gandhapuṣpādipūjāsādhanasaṃpādanam | 
<lb/>ijyā nāma devatāpūjanam | svādhyāyo nāma arthānusaṃdhānapūrvako 
<lb/>mantrajapo vaiṣṇavasūktastotrapāṭho nāmasaṃkīrtanaṃ tattvapratipādakaśāstrā- 
<lb/>bhyāsaśca | yogo nāma devatānusaṃdhānam |</p> 
<p>evamupāsanākarmasamuccitena vijñānena draṣṭvadarśane naṣṭe bhagavadbhaktasya 
<lb/>tanniṣṭhasya bhaktavatsalaḥ paramakāruṇikaḥ puruṣottamaḥ svayāthātmyā- 
<lb/>nubhavānuguṇaniravadhikānandarūpaṃ punarāvṛttirahitaṃ svapadaṃ prayacchati | 
<lb/>tathā ca smṛtiḥ —</p> 
<p><lg><l>māmupetya punarjanma duḥkhālayamaśāśvatam |</l> 
<l>nāpnuvanti mahātmānaḥ saṃsiddhiṃ paramāṃ gatāḥ ||</l></lg> (bha0 gī0 8 | 15) iti |</p> 
<p><lg><l>svabhaktaṃ vāsudevopi saṃprāpyānandamakṣayam |</l> 
<l>punarāvṛttirahitaṃ svīyaṃ dhāma prayacchati ||</l></lg> iti ca |</p> 
<p>tadetatsarvaṃ hṛdi nidhāya mahopaniṣanmatāvalambanena bhagavadbodhāya- 
<lb/>nācāryakṛtāṃ brahmasūtravṛttiṃ vistīrṇāmālakṣya rāmānujaḥ śārīrakamī- 
<lb/>māṃsābhāṣyamakārṣīt | tatrāthāto brahmajijñāsā (bra. sū. 1 | 1 | 1) iti 
<pb n="118"/> 
<lb/>prathamasūtrasyāyamarthaḥ — atrāthaśabdaḥ pūrvavṛttakarmādhigamanānantaryārthaḥ | 
<lb/>taduktaṃ vṛttikāreṇa — vṛttātkarmādhigamādanantaraṃ brahma vividiṣatīti | 
<lb/>ataḥśabdo hetvarthaḥ | adhītasāṅgavedasyādhigatatadarthasya vinaśvarapha- 
<lb/>lātkarmaṇo viraktatvāddhetoḥ sthiramokṣābhilāṣukasya tadupāyabhūtabrahma- 
<lb/>jijñāsā bhavati | brahmaśabdena svabhāvato nirastasamastadoṣānavadhi- 
<lb/>kātiśayāsaṃkhyeyakalyāṇaguṇaḥ puruṣottamobhidhīyate | evaṃ ca karma- 
<lb/>jñānasya tadanuṣṭhānasya ca vairāgyotpādanadvārā cittakalmaṣāpanayadvārā 
<lb/>ca brahmajñānaṃ prati sādhanatvena tayoḥ kāryakāraṇatvena pūrvottaramīmāṃsa- 
<lb/>yorekaśāstratvam | ata eva vṛttikārā ekamevedaṃ śāstraṃ jaiminīyena 
<lb/>ṣoḍaśalakṣaṇenetyāhuḥ |</p> 
<p>karmaphalasya kṣayitvaṃ brahmajñānaphalasya cākṣayitvaṃ parīkṣya lokānkarma- 
<lb/>citānbrāhmaṇo nirvedamāyānnāstyakṛtaḥ kṛtena (mu0 1 | 2 | 12) ityādi- 
<pb n="119"/> 
<lb/>śrutibhiranumānārthāpattyupavṛṃhitābhiḥ pratyapādi | ekaikanindayā ka- 
<lb/>rmaviśiṣṭasya jñānasya mokṣasādhanatvaṃ darśayati śrutiḥ —</p> 
<p><lg><l>andhaṃ tamaḥ praviśanti ye'vidyāmupāsate |</l> 
<l>tato bhūya iva te tamo ya u vidyāyāṃ ratāḥ ||</l></lg> (bṛ. 4 | 4 | 10, ī. 9)</p> 
<p><lg><l>vidyāṃ cāvidyāṃ ca yastadvedobhayaṃ saha |</l> 
<l>avidyayā mṛtyuṃ tīrtvā vidyayāmṛtamaśnute</l></lg> (ī. 11) 
<lb/>ityādi | taduktaṃ pāñcarātrarahasye —</p> 
<p><lg><l>sa eva karuṇāsindhurbhagavānbhaktavatsalaḥ |</l> 
<l>upāsakānurodhena bhajate mūrtipañcakam ||</l></lg> 
<pb n="120"/></p> 
<p><lg><l>tadarcāvibhavavyūhasūkṣmāntaryāmisaṃjñakam |</l> 
<l>yadāśrityaiva cidvargastattajjñeyaṃ prapadyate ||</l></lg></p> 
<p><lg><l>pūrvapūrvoditopāstiviśeṣakṣīṇakalmaṣaḥ |</l> 
<l>uttarottaramūrtīnāmupāstyadhikṛto bhavet ||</l></lg></p> 
<p><lg><l>evaṃ hyaharahaḥ śrautasmārtadharmānusārataḥ |</l> 
<l>uktopāsanayā puṃsāṃ vāsudevaḥ prasīdati ||</l></lg></p> 
<p><lg><l>prasannātmā harirbhaktyā nididhyāsanarūpayā |</l> 
<l>avidyāṃ karmasaṃghātarūpāṃ sadyo nivartayet ||</l></lg></p> 
<p><lg><l>tataḥ svābhāvikāḥ puṃsāṃ te saṃsāratirohitāḥ |</l> 
<l>āvirbhavanti kalyāṇāḥ sarvajñatvādayo guṇāḥ ||</l></lg></p> 
<p><lg><l>evaṃ guṇāḥ samānāḥ syurmuktānāmīśvarasya ca |</l> 
<l>sarvakartṛtvamevaikaṃ tebhyo deve viśiṣyate ||</l></lg></p> 
<p><lg><l>muktāstu śeṣiṇi brahmaṇyaśeṣe śeṣarūpiṇaḥ |</l> 
<l>sarvānaśruvate kāmānsaha tena vipaścitā ||</l></lg> iti | 
<pb n="121"/></p> 
<p>tasmāttāpatrayāturairamṛtatvāya puruṣottamādipadavedanīyaṃ brahma jijñā- 
<lb/>sitavyamityuktaṃ bhavati | prakṛtipratyayau pratyayārthaprādhānyena saha brūta 
<lb/>itaḥ sanonyatreti vacanabalādicchāyā iṣyamāṇapradhānatvādiṣyamāṇaṃ 
<lb/>jñānamiha vidheyam | tacca dhyānopāsanādiśabdavācyaṃ vedanaṃ na tu 
<lb/>vākyajanyamāpātajñānam | padasaṃdarbhaśrāviṇo vyutpannasya vidhānamanta- 
<pb n="122"/> 
<lb/>reṇāpi prāptatvāt | ātmā vā are draṣṭavyaḥ śrotavyo mantavyo ni- 
<lb/>didhyāsitavyaḥ (bṛ0 2 | 4 | 5) ātmetyevopāsīta (bṛ0 1 | 4 | 7) 
<lb/>vijñāya prajñāṃ kurvīta (bṛ0 4 | 4 | 21) anuvidya vijānāti 
<lb/>(chā0 8 | 7 | 1) ityādiśrutibhyaḥ | atra śrotavya ityanuvādaḥ | adhya- 
<lb/>yanavidhinā sāṅgasya svādhyāyasya grahaṇedhītavedasya puruṣasya prayoja- 
<lb/>navadarthadarśanāttannirṇayāya svarasata eva śravaṇe pravartamānatayā tasya 
<lb/>prāptatvāt | mantavya iti cānuvādaḥ | śravaṇapratiṣṭhārthatvena mananasyāpi 
<lb/>prāptatvāt | aprāpte śāstramarthavaditi nyāyāt | dhyānaṃ ca tailadhārā- 
<lb/>vadavicchinnasmṛtisaṃtānarūpam | dhruvā smṛtiḥ smṛtipratilambhe sarva- 
<lb/>granthīnāṃ vipramokṣa iti dhruvāyāḥ smṛtereva mokṣopāyatvaśravaṇāt | 
<lb/>sā ca smṛtirdarśanasamānākārā |</p> 
<p><lg><l>bhidyate hṛdayagranthiśchidyante sarvasaṃśayāḥ |</l> 
<l>kṣīyante cāsya karmāṇi tasmindṛṣṭe parāvare ||</l></lg> (mu0 2 | 2 | 8) 
<lb/>ityanenaikavākyatvāt | tathā ca ātmā vā are draṣṭavyaḥ (bṛ0 
<pb n="123"/> 
<lb/>2 | 4 | 5) ityanenāsyā darśanarūpatā vidhīyate | bhavati ca bhāvanāpraka- 
<lb/>rṣātsmṛterdarśanarūpatvam | vākyakāreṇaitatsarvaṃ prapañcitaṃ vedanamupāsanaṃ 
<lb/>syādityādinā | tadeva dhyānaṃ viśinaṣṭi śrutiḥ —</p> 
<p><lg><l>nāyamātmā pravacanena labhyo na medhayā na bahunā śrutena |</l> 
<l>yamevaiṣa vṛṇute tena labhyastasyaiṣa ātmā vivṛṇute tanūṃ svām ||</l></lg> (kaṭha0 2 | 23) iti | 
<lb/>priyatama eva hi varaṇīyo bhavati | yathāyaṃ priyatama ātmānaṃ 
<lb/>prāpnoti tathā svayameva bhagavānprayatata iti bhagavataivābhihitam —</p> 
<p><lg><l>teṣāṃ satatayuktānāṃ bhajatāṃ prītipūrvakam |</l> 
<l>dadāmi buddhiyogaṃ taṃ yena māmupayānti te ||</l></lg> (bha0 gī0 10 | 10) iti |</p> 
<p><lg><l>puruṣaḥ sa paraḥ pārtha bhaktyā labhyastvananyayā |</l></lg> (bha0 gī0 8 | 22) iti ca |</p> 
<p>bhaktistu niratiśayānandapriyānanyaprayojanasakaletaravaitṛṣṇyava- 
<pb n="124"/> 
<lb/>jjñānaviśeṣa eva | tatsiddhiśca vivekādibhyo bhavatīti vākyakāre- 
<lb/>ṇoktaṃ tallabdhirvivekavimokābhyāsakriyākalyāṇānavasādānuddharṣebhyaḥ 
<lb/>saṃbhavānnirvacanācceti | tatra viveko nāmāduṣṭādannātsattvaśuddhiḥ | 
<lb/>atra nirvacanam — āhāraśuddheḥ sattvaśuddhiḥ sattvaśuddhyā dhruvā smṛti- 
<lb/>riti | vimokaḥ kāmānabhiṣvaṅgaḥ | śānta upāsīteti nirvacanam | 
<lb/>punaḥ punaḥ saṃśīlanamabhyāsaḥ | nirvacanaṃ ca smārtamudāhṛtaṃ bhāṣyakā- 
<lb/>reṇa sadā tadbhāvabhāvitaḥ (gī. 8 | 6) iti | śrautasmārtakarmānuṣṭhānaṃ 
<lb/>śaktitaḥ kriyā | kriyāvāneṣa brahmavidāṃ variṣṭha iti nirvacanam | 
<lb/>satyārjavadayādānādīni kalyāṇāni | satyena labhyata ityādi nirva- 
<lb/>canam | dainyaviparyayonavasādaḥ | nāyamātmā balahīnena labhyaḥ 
<lb/>(mu0 3 | 2 | 4) iti nirvacanam | tadviparyayajā tuṣṭiruddharṣaḥ | 
<lb/>tadviparyayonuddharṣaḥ | śānto dānta iti nirvacanam |</p> 
<p>tadevamevaṃvidhaniyamaviśeṣasamāsāditapuruṣottamaprasādavidhvasta- 
<lb/>tamaḥsvāntasyānanyaprayojanānavarataniratiśayapriyaviśadātmapratyayā- 
<pb n="125"/> 
<lb/>vabhāsatāpannadhyānarūpayā bhaktyā puruṣottamapadaṃ labhyata iti siddham 
<lb/>taduktaṃ yāmunena — ubhayaparikarmitasvāntasyaikāntikātyantikabhakti- 
<lb/>yogo labhya iti | jñānakarmayogasaṃskṛtāntaḥkaraṇasyetyarthaḥ |</p> 
<p>kiṃ punarbrahma jijñāsitavyamityapekṣāyāṃ lakṣaṇamuktaṃ janmādyasya 
<lb/>yataḥ (bra. sū. 1 | 1 | 2) iti | janmādīti sṛṣṭisthitipralayam | tadgu- 
<lb/>ṇasaṃvijñāno bahuvrīhiḥ | asyācintyavividhavicitraracanasya niyatade- 
<lb/>śakālabhogabrahmādistambaparyantakṣetrajñamiśrasya jagato yato yasmātsarve- 
<lb/>śvarānnikhilaheyapratyanīkasvarūpātsatyasaṃkalpādyanavadhikātiśayāsaṃ- 
<lb/>khyeyakalyāṇaguṇātsarvajñātsarvaśakteḥ puṃsaḥ sṛṣṭisthitipralayāḥ prava- 
<lb/>rtanta iti sūtrārthaḥ | 
<pb n="126"/></p> 
<p>itthaṃbhūte brahmaṇi kiṃ pramāṇamiti jijñāsāyāṃ śāstrameva pramāṇami- 
<lb/>tyuktaṃ śāstrayonitvāt (bra. sū. 1 | 1 | 3) iti | śāstraṃ yoniḥ kāraṇaṃ 
<lb/>pramāṇaṃ yasya tacchāstrayoni | tasya bhāvastattvaṃ tasmāt | brahmajñānakāra- 
<lb/>ṇatvācchāstrasya tadyonitvaṃ brahmaṇa ityarthaḥ | na ca brahmaṇaḥ pramāṇāntara- 
<lb/>gamyatvaṃ śaṅkituṃ śakyam | atīndriyatvena pratyakṣasya tatra pravṛttyanupa- 
<lb/>patteḥ | nāpi mahārṇavādikaṃ sakartṛkaṃ kāryatvāddhaṭavadityanumānam | 
<lb/>tasya pūtikūṣmāṇḍāyamānatvāt | tallakṣaṇaṃ brahma yato vā imāni 
<lb/>bhūtāni (tai. 2 | 1 | 1) ityādivākyaṃ pratipādayatīti sthitam |</p> 
<p>yadyapi brahma pramāṇāntaragocaratāṃ nāvatarati tathāpi pravṛttini- 
<lb/>vṛttiparatvābhāve siddharūpaṃ brahma na śāstraṃ pratipādayituṃ prabhavatī- 
<pb n="127"/> 
<lb/>tyetatparyanuyogaparihārāyoktaṃ — tattu samanvayāt (bra. sū. 1 | 1 | 4) 
<lb/>iti | tuśabdaḥ prasaktāśaṅkāvyāvṛttyarthaḥ | tacchāstrapramāṇakatvaṃ brahmaṇaḥ 
<lb/>saṃbhavatyeva | kutaḥ | samanvayāt | paramapuruṣārthabhūtasyaiva brahmaṇobhi- 
<lb/>dheyatayānvayādityarthaḥ | na ca pravṛttinivṛttyoranyataravirahiṇaḥ prayo- 
<lb/>janaśūnyatvam | svarūpapareṣvapi putraste jāto nāyaṃ sarpa ityādiṣu 
<lb/>harṣaprāptibhayanivṛttirūpaprayojanavattvaṃ dṛṣṭameveti na kiṃcidanupapannam | 
<lb/>diṅmātramatra pradarśitam | vistarastvākarādevāvagantavya iti vista- 
<lb/>rabhīruṇodāsyata iti sarvamanākulam ||</p> 
<trailer>|| iti śrīmatsāyaṇamādhavīye sarvadarśanasaṃgrahe rāmānujadarśanam ||</trailer>
</div> 
<div n="5"><pb n="128"/> 
<head>|| atha pūrṇaprajñadarśanam || 5 ||</head>
<p>tadetadrāmānujamataṃ jīvāṇutvadāsatvavedāpauruṣeyatvasiddhārthabodha- 
<lb/>katvasvataḥpramāṇatvapramāṇatritvapañcarātropajīvyatvaprapañcabhedasatyatvā- 
<lb/>disāmyepi parasparaviruddhabhedādipakṣatrayakakṣīkāreṇa kṣapaṇakapakṣa- 
<lb/>nikṣiptamityupekṣamāṇaḥ sa ātmā tattvamasi (chā. 6 | 8 | 7) ityādi- 
<lb/>vedāntavākyajātasya bhaṅgyantareṇārthāntaraparatvamupapādya brahmamīmāṃ- 
<lb/>sāvivaraṇavyājenānandatīrthaḥ prasthānāntaramāsthiṣata |</p> 
<p>tanmate hi dvividhaṃ tattvaṃ svatantraparatantrabhedāt | taduktaṃ tattva- 
<lb/>viveke —</p> 
<p><lg><l>svatantraṃ paratantraṃ ca dvividhaṃ tattvamiṣyate |</l> 
<l>svatantro bhagavānviṣṇurnirdoṣo'śeṣasadguṇaḥ ||</l></lg> iti |</p> 
<p>nanu sajātīyavijātīyasvagatanānātvaśūnyaṃ brahmatattvamiti prati- 
<pb n="129"/> 
<lb/>pādakeṣu vedānteṣu jāgarūkeṣu kathamaśeṣasadguṇatvaṃ tasya kathyata iti 
<lb/>cenmaivam | bhedapramāpakabahupramāṇavirodhena teṣāṃ tatra prāmāṇyānupa- 
<lb/>patteḥ | tathā hi — pratyakṣaṃ tāvadidamasmādbhinnamiti nīlapītāderbheda- 
<lb/>madhyakṣayati |</p> 
<p>atha manyethāḥ — kiṃ pratyakṣaṃ bhedamevāvagāhate kiṃ vā dharmiprati- 
<lb/>yogighaṭitam | na prathamaḥ | dharmipratiyogipratipattimantareṇa tatsā- 
<lb/>pekṣasya bhedasyāśakyādhyavasāyatvāt | dvitīyepi dharmipratiyogi- 
<lb/>grahaṇapuraḥsaraṃ bhedagrahaṇamatha vā yugapattatsarvagrahaṇam | na pūrvaḥ | buddhe- 
<pb n="130"/> 
<lb/>rviramya vyāpārābhāvāt | anyonyāśrayaprasaṅgācca | nāpi caramaḥ | 
<lb/>kāryakāraṇabuddhyoryaugapadyābhāvāt | dharmipratītirhi bhedapratyayasya kā- 
<lb/>raṇam | evaṃ pratiyogipratītirapi | saṃnihitepi dharmiṇi vyavahitapra- 
<lb/>tiyogijñānamantareṇa bhedasyājñātatvenānvayavyatirekābhyāṃ kāryakāra- 
<lb/>ṇabhāvāvagamāt | tasmānna bhedapratyakṣaṃ suprasaramiti cet —</p> 
<p>kiṃ vastusvarūpabhedavādinaṃ pratīmāni dūṣaṇānyuddhuṣyante kiṃ vā 
<lb/>dharmabhedavādinaṃ prati | prathame corāparādhānmāṇḍavyanigrahanyāyāpātaḥ | 
<pb n="131"/> 
<lb/>bhavadabhidhīyamānadūṣaṇānāṃ tadaviṣayatvāt | nanu vastusvarūpasyaiva 
<lb/>bhedatve pratiyogisāpekṣatvaṃ na ghaṭate ghaṭavat | pratiyogisāpekṣa eva 
<lb/>sarvatra bhedaḥ prathata iti cenna | prathamaṃ sarvato vilakṣaṇatayā vastusvarūpe 
<lb/>jñāyamāne pratiyogyapekṣayā viśiṣṭavyavahāropapatteḥ | tathā hi | pari- 
<lb/>māṇaghaṭitaṃ vastusvarūpaṃ prathamamavagamyate | paścātpratiyogiviśeṣāpe- 
<lb/>kṣayā hrasvaṃ dīrghamiti tadeva viśiṣya vyavahārabhājanaṃ bhavati | taduktaṃ 
<pb n="132"/> 
<lb/>viṣṇutattvanirṇaye — na ca viśeṣaṇaviśeṣyatayā bhedasiddhiḥ | viśeṣaṇa- 
<lb/>viśeṣyabhāvaśca bhedāpekṣaḥ | dharmipratiyogyapekṣayā bhedasiddhiḥ | bhedā- 
<lb/>pekṣaṃ ca dharmipratiyogitvamityanyonyāśrayatayā bhedasyāyuktiḥ | padārtha- 
<lb/>svarūpatvādbhedasya — ityādinā | ata eva gavārthino gavayadarśanānna 
<lb/>pravartante gośabdaṃ ca na smaranti | na ca nīrakṣīrādau svarūpe gṛhyamāṇe 
<lb/>bhedapratibhāsopi syāditi bhaṇanīyam | samānābhihārādipratiba- 
<lb/>ndhakabalādbhedabhānavyavahārābhāvopapatteḥ | taduktam — 
<pb n="133"/></p> 
<p><lg><l>atidūrātsāmīpyādindriyaghātānmanonavasthānāt |</l> 
<l>saukṣmyādvyavadhānādabhibhavātsamānābhihārācca ||</l></lg> (sāṃkhyakā. 7) iti | 
<lb/>atidūrādgiriśikharavartitarvādau atisāmīpyāllocanāñjanādau i- 
<lb/>ndriyaghātādvidyudādau manonavasthānātkāmādyupaplutamanaskasya sphī- 
<lb/>tālokavartini ghaṭādau saukṣmyātparamāṇvādau vyavadhānātkuḍyādyanta- 
<lb/>rhite abhibhavāddivā pradīpaprabhādau samānābhihārānnīrakṣīrādau yathā- 
<lb/>vadgrahaṇaṃ nāstītyarthaḥ |</p> 
<p>bhavatu vā dharmabhedavādastathāpi na kaściddoṣaḥ | dharmipratiyogi- 
<lb/>grahaṇe sati paścāttaddhaṭitabhedagrahaṇopapatteḥ | na ca parasparāśraya- 
<lb/>prasaṅgaḥ | parānanapekṣya prabhedaśālino vastuno grahaṇe sati dharmabhe- 
<pb n="134"/> 
<lb/>dabhānasaṃbhavāt | na ca dharmabhedavāde tasya tasya bhedasya bhedāntara- 
<lb/>bhedyatvenānavasthā duravasthā syādityāstheyam | bhedāntaraprasaktau 
<lb/>mūlābhāvāt | bhedabhedinau bhinnāviti vyavahārādarśanāt | na caika- 
<lb/>bhedabalenānyabhedānumānam | dṛṣṭāntabhedāvighātenotthāne doṣābhā- 
<pb n="135"/> 
<lb/>vāt | soyaṃ piṇyākayācanārthaṃ gatasya khārikātailadātṛtvābhyu- 
<lb/>pagama iva | dṛṣṭāntabhedavimarde tvanutthānameva | na hi varavighātāya 
<lb/>kanyodvāhaḥ | tasmānmūlakṣayābhāvādanavasthā na doṣāya | 
<pb n="136"/></p> 
<p>anumānenāpi bhedovasīyate | parameśvaro jīvādbhinnaḥ | taṃ prati 
<lb/>sevyatvāt | yo yaṃ prati sevyaḥ sa tasmādbhinnaḥ | yathā bhṛtyādrājā | 
<lb/>na hi sukhaṃ me syādduḥkhaṃ me na manāgapi — iti puruṣārthamarthayamānāḥ 
<lb/>puruṣāḥ sthapatipadaṃ kāmayamānāḥ satkārabhājo bhaveyuḥ | pratyuta 
<lb/>sarvānarthabhājanaṃ bhavanti | yaḥ svasyātmano hīnatvaṃ parasya guṇotkarṣaṃ 
<lb/>ca kathayati sa stutyaḥ prītaḥ stāvakasya tasyābhīṣṭaṃ prayacchati | 
<lb/>tadāha —</p> 
<p><lg><l>ghātayanti hi rājāno rājāhamitivādinaḥ |</l> 
<l>dadasyakhilamiṣṭaṃ ca svaguṇotkarṣavādinām ||</l></lg> iti | 
<pb n="137"/> 
<lb/>evaṃ ca parameśvarābhedatṛṣṇayā viṣṇorguṇotkarṣasya mṛgatṛṣṇikāsa- 
<lb/>matvāmidhānaṃ vipulakadalīphalalipsayā jihvācchedanamanuharati | 
<lb/>etādṛśaviṣṇuvidveṣaṇādandhatamasapraveśaprasaṅgāt | tadetatpratipāditaṃ 
<lb/>madhyamandireṇa mahābhāratatātparyanirṇaye —</p> 
<p><lg><l>anādidveṣiṇo daityā viṣṇau dveṣo vivardhitaḥ |</l> 
<l>tamasyandhe pātayati daityānante viniścayāt ||</l></lg> (ma. bhā. tā. 1 | 111) iti |</p> 
<p>sā ca sevā — aṅkananāmakaraṇabhajanabhedāttrividhā | tatrāṅkanaṃ 
<lb/>nārāyaṇāyudhādīnāṃ tadrūpasmaraṇārthamapekṣitārthasiddhyarthaṃ ca | tathā ca 
<lb/>śākalyasaṃhitāpariśiṣṭam — 
<pb n="138"/></p> 
<p><lg><l>cakraṃ bibharti puruṣobhitaptaṃ</l> 
<l>balaṃ devānāmamṛtasya viṣṇoḥ |</l> 
<l>sa yāti nākaṃ duritāvadhūya</l> 
<l>viśanti yadyatayo vītarāgāḥ ||</l></lg></p> 
<p><lg><l>devāso yena vidhṛtena bāhunā</l> 
<l>sudarśanena prayātāstamāyan |</l> 
<l>yenāṅkitā manavo lokasṛṣṭiṃ</l> 
<l>vitanvanti brāhmaṇāstadvahanti ||</l></lg></p> 
<p><lg><l>tadviṣṇoḥ paramaṃ padaṃ yena gacchanti lāñchitāḥ |</l> 
<l>urukramasya cihnairaṅkitā loke subhagā bhavāmaḥ ||</l></lg> iti | 
<lb/>ataptatanūrna tadāmo aśnute śritāsa idvahantastatsamāsata | 
<lb/>(tai. ā. 1 | 11) iti taittirīyakopaniṣacca | sthānaviśeṣaścāgneyapurāṇe 
<lb/>darśitaḥ —</p> 
<p><lg><l>dakṣiṇe tu kare vipro bibhṛyācca sudarśanam |</l> 
<l>savyena śaṅkhaṃ bibhṛyāditi brahmavido viduḥ ||</l></lg> iti | 
<lb/>anyatra cakradhāraṇe mantraviśeṣaśca darśitaḥ —</p> 
<p><lg><l>sudarśana mahājvāla koṭisūryasamaprabha |</l> 
<l>ajñānāndhasya me nityaṃ viṣṇormārgaṃ pradarśaya ||</l></lg></p> 
<p><lg><l>tvaṃ purā sāgarotpanno viṣṇunā vidhṛtaḥ kare |</l> 
<l>namitaḥ sarvadevaiśca pāñcajanya namostu te ||</l></lg> iti |</p> 
<p>nāmakaraṇaṃ putrādīnāṃ keśavādināmnā vyavahāraḥ sarvadā tannāmānu- 
<lb/>smaraṇārtham |</p> 
<p>bhajanaṃ daśavidhaṃ vācā satyaṃ hitaṃ priyaṃ svādhyāyaḥ kāyena dānaṃ 
<lb/>paritrāṇaṃ parirakṣaṇaṃ manasā dayā spṛhā śraddhā ceti | atraikaikaṃ 
<lb/>niṣpādya nārāyaṇe samarpaṇaṃ bhajanam | taduktam —</p> 
<p><lg><l>aṅkanaṃ nāmakaraṇaṃ bhajanaṃ daśadhā ca tat |</l></lg> iti | 
<pb n="139"/></p> 
<p>evaṃ jñeyatvādināpi bhedonumātavyaḥ |</p> 
<p>tathā śrutyāpi bhedovagantavyaḥ | satyamenamanu viśve madanti 
<lb/>rātiṃ devasya gṛṇato maghonaḥ | satyaḥ so asya mahimā gṛṇe śavo yajñeṣu 
<lb/>viprarājye | satya ātmā satyo jīvaḥ satyaṃ bhidā satyaṃ bhidā satyaṃ 
<lb/>bhidā maivāruvaṇyo maivāruvaṇyo maivāruvaṇya iti mokṣānandabheda- 
<lb/>pratipādakaśrutibhyaḥ |</p> 
<p><lg><l>idaṃ jñānamupāśritya mama sādharmyamāgatāḥ |</l> 
<l>sargepi nopajāyante pralaye na vyathanti ca ||</l></lg> (gī0 14 | 2) 
<pb n="140"/> 
<lb/>jagadvyāpāravarjam | prakaraṇādasaṃnihitatvācca (bra. sū. 4 | 4 | 17, 18) 
<lb/>ityādibhyaśca | na ca brahma veda brahmaiva bhavati (mu0 3 | 2 | 9) iti 
<lb/>śrutibalājjīvasya pāramaiśvaryaṃ śakyaśaṅkam |</p> 
<p>saṃpūjya brāhmaṇaṃ bhaktyā śūdropi brāhmaṇo bhavet | 
<lb/>itibadbṛṃhito bhavatītyarthaparatvāt |</p> 
<p>nanu —</p> 
<p><lg><l>prapañco yadi vidyeta nivarteta na saṃśayaḥ |</l> 
<l>māyāmātramidaṃ dvaitamadvaitaṃ paramārthataḥ ||</l></lg> (mā. kā. 1 | 17) 
<lb/>iti vacanāddvaitasya kalpitatvamavagamyata iti cet — satyam | bhāvama- 
<lb/>nabhisaṃdhāyābhidhānāt | tathā hi | yadyayamutpadyeta tarhi nivarteta na 
<lb/>saṃśayaḥ | tasmādanādirevāyaṃ prakṛṣṭaḥ pañcavidho bhedaprapañcaḥ | na cāya- 
<pb n="141"/> 
<lb/>mavidyamānaḥ | māyāmātratvāt | māyeti bhagavadicchocyate |</p> 
<p><lg><l>mahāmāyetyavidyeti niyatirmohinīti ca |</l> 
<l>prakṛtirvāsanetyeva tavecchānanta kathyate ||</l></lg></p> 
<p><lg><l>prakṛtiḥ prakṛṣṭakaraṇādvāsanā vāsayedyataḥ |</l> 
<l>a ityukto haristasya māyāvidyeti saṃjñitā ||</l></lg></p> 
<p><lg><l>māyetyuktā prakṛṣṭatvātprakṛṣṭe hi mayābhidhā |</l> 
<l>viṣṇoḥ prajñaptirevaikā śabdairetairudīryate ||</l> 
<l>prajñaptirūpo hi hariḥ sā ca svānandalakṣaṇā ||</l></lg> 
<lb/>ityādivacananicayaprāmāṇyabalāt | saiva prajñā mānatrāṇakartrī ca yasya 
<lb/>tanmāyāmātram | tataśca parameśvareṇa jñātatvādrakṣitatvācca na dvaitaṃ bhrā- 
<lb/>ntikalpitam | na hīśvare sarvasya bhrāntiḥ saṃbhavati | viśeṣādarśanani- 
<lb/>bandhanatvādbhrānteḥ | tarhi tadvyapadeśaḥ kathamityatrottaramadvaitaṃ paramārthata 
<lb/>iti | paramārthata iti paramārthāpekṣayā | tena sarvasmāduttamasya viṣṇu- 
<lb/>tattvasya samābhyadhikaśūnyatvamuktaṃ bhavati | tathā ca paramā śrutiḥ — 
<pb n="142"/></p> 
<p><lg><l>jīveśvarabhidā caiva jaḍeśvarabhidā tathā |</l> 
<l>jīvabhedo mithaścaiva jaḍajīvabhidā tathā ||</l></lg></p> 
<p><lg><l>mithaśca jaḍabhedo yaḥ prapañco bhedapañcakaḥ |</l> 
<l>soyaṃ satyopyanādiśca sādiścennāśamāpnuyāt ||</l></lg></p> 
<p><lg><l>na ca nāśaṃ prayātyeṣa na cāsau bhrāntikalpitaḥ |</l> 
<l>kalpitaścennivarteta na cāsau vinivartate ||</l></lg></p> 
<p><lg><l>dvaitaṃ na vidyata iti tasmādajñānināṃ matam |</l> 
<l>mataṃ hi jñānināmetanmitaṃ trātaṃ hi viṣṇunā ||</l></lg></p> 
<p><lg><l>tasmānmātramiti proktaṃ paramo harireva tu |</l></lg> ityādi | 
<lb/>tasmādviṣṇoḥ sarvotkarṣa eva tātparyaṃ sarvāgamānām | 
<lb/>etadevābhisaṃdhāyābhihitaṃ bhagavatā —</p> 
<p><lg><l>dvāvimau puruṣau loke kṣaraścākṣara eva ca |</l> 
<l>kṣaraḥ sarvāṇi bhūtāni kūṭasthokṣara ucyate ||</l></lg> 
<pb n="143"/></p> 
<p><lg><l>uttamaḥ puruṣastvanyaḥ paramātmetyudāhṛtaḥ |</l> 
<l>yo lokatrayamāviśya bibhartyavyaya īśvaraḥ ||</l></lg></p> 
<p><lg><l>yasmātkṣaramatītohamakṣarādapi cottamaḥ |</l> 
<l>atosmi loke vede ca prathitaḥ puruṣottamaḥ ||</l></lg></p> 
<p><lg><l>yo māmevamasaṃmūḍho jānāti puruṣottamam |</l> 
<l>sa sarvavidbhajati māṃ sarvabhāvena bhārata ||</l></lg></p> 
<p><lg><l>iti guhyatamaṃ śāstramidamuktaṃ mayānagha |</l> 
<l>etadbuddhvā buddhimānsyātkṛtakṛtyaśca bhārata ||</l></lg> (gī0 15 | 16 | 20) iti | 
<lb/>mahāvarāhepi —</p> 
<p><lg><l>mukhyaṃ ca sarvavedānāṃ tātparyaṃ śrīpatau pare |</l> 
<l>utkarṣe tu tadanyatra tātparyaṃ syādavāntaram ||</l></lg> iti | 
<lb/>yuktaṃ ca viṣṇoḥ sarvotkarṣe mahātātparyam | mokṣo hi sarvapuruṣā- 
<lb/>rthottamaḥ |</p> 
<p><lg><l>dharmārthakāmāḥ sarvepi na nityā mokṣa eva hi |</l> 
<l>nityastasmāttadarthāya yateta matimānnaraḥ ||</l></lg> 
<lb/>iti bhāllaveyaśruteḥ | 
<pb n="144"/></p> 
<p>mokṣaśca viṣṇuprasādamantareṇa na labhyate |</p> 
<p>yasya prasādātparamārtirūpādasmātsaṃsārānmucyate nāpareṇa |</p> 
<p>nārāyaṇosau paramo vicintyo mumukṣubhiḥ karmapāśādamuṣmāt || 
<lb/>iti nārāyaṇaśruteḥ |</p> 
<p><lg><l>tasminprasanne kimihāstyalabhyaṃ</l> 
<l>dharmārthakāmairalamalpakāste |</l> 
<l>samāśritādbrahmataroranantāt</l> 
<l>niḥsaṃśayaṃ muktiphalaṃ prayānti ||</l></lg> (vi. pu. 1 | 17 | 91) 
<lb/>iti viṣṇupurāṇokteśca | prasādaśca guṇotkarṣajñānādeva nābhedajñānā- 
<lb/>dityuktam |</p> 
<p>na ca tattvamasyāditādātmyavyākopaḥ | śrutitātparyāparijñānavi- 
<lb/>jṛmbhaṇāt |</p> 
<p><lg><l>āha nityaparokṣaṃ tu tacchabdo hyaviśeṣataḥ |</l> 
<l>tvaṃśabdaścāparokṣārthaṃ tayoraikyaṃ kathaṃ bhavet ||</l></lg></p> 
<p><lg><l>ādityo yūpa itivatsādṛśyārthā tu sā śrutiḥ |</l></lg> iti | 
<lb/>tathā ca paramā śrutiḥ — 
<pb n="145"/></p> 
<p><lg><l>jīvasya paramaikyaṃ tu buddhisārūpyameva tu |</l> 
<l>ekasthānaniveśo vā vyaktisthānamapekṣya saḥ ||</l></lg></p> 
<p><lg><l>na svarūpaikatā tasya muktasyāpi virūpataḥ |</l> 
<l>svātantryapūrṇatelpatvapāratantrye virūpate ||</l></lg> iti |</p> 
<p>atha vā tattvamasītyatra sa evātmā svātantryādiguṇopetatvāt | 
<lb/>atattvamasi tvaṃ tanna bhavasi tadrahitatvādityekatvamatiśayena nirākṛ- 
<lb/>tam | tadāha —</p> 
<p><lg><l>atattvamiti vā chedastenaikyaṃ sunirākṛtam |</l></lg> iti | 
<pb n="146"/></p> 
<p>tasmāddṛṣṭāntanavakepi sa yathā śakuniḥ sūtreṇa prabaddhaḥ (chā. 6 | 8 | 3) 
<pb n="147"/> 
<lb/>ityādinā bheda eva dṛṣṭāntābhidhānānnāyamabhedopadeśa iti tattvavā- 
<lb/>darahasyam |</p> 
<p>tathā ca mahopaniṣat —</p> 
<p><lg><l>yathā pakṣī ca sūtraṃ ca nānāvṛkṣarasā yathā |</l> 
<l>yathā nadyaḥ samudrāśca yathā jīvamahīruhau ||</l></lg> 
<pb n="148"/></p> 
<p><lg><l>yathāṇimā ca dhānā ca śuddhodalavaṇe yathā |</l> 
<l>corāpahāryau ca yathā yathā puṃviṣayāvapi ||</l></lg></p> 
<p><lg><l>yathājño jīvasaṃghaśca prāṇādeśca niyāmakaḥ |</l> 
<l>tathā jīveśvarau bhinnau sarvadaiva vilakṣaṇau ||</l></lg></p> 
<p><lg><l>tathāpi sūkṣmarūpatvānna jīvātparamo hariḥ |</l> 
<l>bhedena mandadṛṣṭīnāṃ dṛśyate prerakopi san ||</l></lg></p> 
<p><lg><l>vailakṣaṇyaṃ tayorjñātvā mucyate badhyatenyathā |</l></lg> iti |</p> 
<p><lg><l>brahmā śivaḥ surādyāśca śarīrakṣaraṇātkṣarāḥ |</l> 
<l>lakṣmīrakṣaradehatvādakṣarā tatparo hariḥ ||</l></lg></p> 
<p><lg><l>svātantryaśaktivijñānasukhādyairakhilairguṇaiḥ |</l> 
<l>niḥsīmatvena te sarve tadvaśāḥ sarvadaiva ca ||</l></lg> iti |</p> 
<p><lg><l>viṣṇuṃ sarvaguṇaiḥ pūrṇaṃ jñātvā saṃsāravarjitaḥ |</l> 
<l>nirduḥkhānandabhuṅnityaṃ tatsamīpe sa modate ||</l></lg></p> 
<p><lg><l>muktānāṃ cāśrayo viṣṇuradhikodhipatistathā |</l> 
<l>tadvaśā eva te sarve sarvadaiva sa īśvaraḥ ||</l></lg> iti ca | 
<pb n="149"/></p> 
<p>ekavijñānena sarvavijñānaṃ ca pradhānatvakāraṇatvādinā yujyate na tu 
<lb/>sarvamithyātvena | na hi satyajñānena mithyājñānaṃ saṃbhavati | yathā pradhā- 
<lb/>napuruṣāṇāṃ jñānājñānābhyāṃ grāmo jñāto'jñāta ityevamādivyapadeśo 
<lb/>dṛṣṭa eva | yathā ca kāraṇe pitari jñāte jānātyasya putramiti | yathā 
<lb/>vā sādṛśyādekastrījñānādanyastrījñānamiti | tadeva sādṛśyamatrāpi 
<pb n="150"/> 
<lb/>vivakṣitaṃ yathā somyaikena mṛtpiṇḍena sarvaṃ mṛṇmayaṃ vijñātaṃ syā- 
<lb/>dityādinā | anyathā somyaikena mṛtpiṇḍena sarvaṃ mṛṇmayaṃ vijñāta- 
<lb/>mityatraikapiṇḍaśabdau vṛthā prasajyeyātām | mṛdā vijñātayetyetāva- 
<lb/>taiva vākyasya pūrṇatvāt | na ca vācārambhaṇaṃ vikāro nāmadheyaṃ mṛtti- 
<pb n="151"/> 
<lb/>ketyeva satyamityetatkāryasya mithyātvamācaṣṭa ityeṣṭavyam | vācāra- 
<lb/>mbhaṇaṃ vikāro yasya tadavikṛtaṃ nityaṃ nāmadheyaṃ mṛttiketyādikamitye- 
<lb/>tadvacanaṃ satyamityarthasya svīkārāt | aparathā nāmadheyamitiśabdayo- 
<lb/>rvaiyarthyaṃ prasajyeta | ato na kutrāpi jagato mithyātvasiddhiḥ | 
<pb n="152"/></p> 
<p>kiṃ ca prapañco mithyetyatra mithyātvaṃ tathyamatathyaṃ vā | prathame 
<lb/>satyādvaitabhaṅgaprasaṅgaḥ | carame prapañcasatyatvāpātaḥ | nanvanityatvaṃ nitya- 
<lb/>manityaṃ vā | ubhayathāpyanupapattirityākṣepavadayamapi nityasamajā- 
<lb/>tibhedaḥ syāt | taduktaṃ nyāyanirmāṇavedhasā — nityamanityabhāvādanitye 
<lb/>nityatvopapatternityasamaḥ (gau. sū. 5 | 1 | 35) iti | tārkikara- 
<lb/>kṣāyāṃ ca —</p> 
<p><lg><l>dharmasya tadatadrūpavikalpānupapattitaḥ |</l> 
<l>dharmiṇastadviśiṣṭatvabhaṅgo nityasamo bhavet ||</l></lg> iti | 
<pb n="153"/> 
<lb/>asyāḥ saṃjñāyā upalakṣaṇatvamabhipretyābhihitaṃ prabodhasiddhāvanva- 
<lb/>rthitvāttūparañjakadharmasameti | tasmādasaduttarametaditi cet — aśi- 
<lb/>kṣitatrāsanametat | duṣṭatvamūlānirūpaṇāt | taddvividhaṃ sādhāraṇama- 
<lb/>sādhāraṇaṃ ca | tatrādyaṃ svavyāghātakam | dvitīyaṃ trividhaṃ yuktāṅgahīna- 
<lb/>tvamayuktāṅgādhikatvamaviṣayavṛttitvaṃ ceti | tatra sādhāraṇamasaṃbhāvi- 
<lb/>tameva | uktasyākṣepasya svātmavyāpanānupalambhāt | evamasādhāraṇa- 
<lb/>mapi | ghaṭasya nāstitāyāṃ nāstitoktāvastitvavatprakṛtepyupapatteḥ | 
<pb n="154"/> 
<lb/>nanu prapañcasya mithyātvamabhyupeyate nāsattvamiti cettadetatsoyaṃ śira- 
<lb/>śchedepi śataṃ na dadāti viṃśatipañcakaṃ tu prayacchatīti śākaṭikavṛ- 
<lb/>ttāntamanuharet | mithyātvāsattvayoḥ paryāyatvādityalamatiprapañcena |</p> 
<p>tatrāthāto brahmajijñāsā (bra. sū. 1 | 1 | 1) iti prathamasūtrasyāya- 
<lb/>marthaḥ | tatrāthaśabdo maṅgalārthodhikārānantaryārthaśca svīkriyate | ataḥ- 
<lb/>śabdo hetvarthaḥ | taduktaṃ gāruḍe — 
<pb n="155"/></p> 
<p><lg><l>athātaḥśabdapūrvāṇi sūtrāṇi nikhilānyapi |</l> 
<l>prārabhyante niyatyaiva tatkimatra niyāmakam ||</l></lg> 
<pb n="156"/></p> 
<p><lg><l>kaścārthastu tayorvidvankathamuttamatā tayoḥ |</l> 
<l>etadākhyāhi me brahmanyathā jñāsyāmi tattvataḥ ||</l></lg></p> 
<p><lg><l>evamukto nāradena brahmā provāca sattamaḥ |</l> 
<l>ānantaryādhikāre ca maṅgalārthe tathaiva ca ||</l></lg></p> 
<p><lg><l>athaśabdastvataḥśabdo hetvarthe samudīritaḥ |</l></lg> iti | 
<lb/>yato nārāyaṇaprasādamantareṇa na mokṣo labhyate prasādaśca jñānamanta- 
<lb/>reṇa ato brahmajijñāsā kartavyeti siddham |</p> 
<p>jijñāsyabrahmaṇo lakṣaṇamuktaṃ janmādyasya yataḥ (bra. sū. 1 | 1 | 2) 
<lb/>iti | sṛṣṭisthityādi yato bhavati tadbrahmeti vākyārthaḥ | tathā ca 
<lb/>skāndaṃ vacaḥ —</p> 
<p><lg><l>utpattisthitisaṃhārā niyatirjñānamāvṛtiḥ |</l> 
<l>bandhamokṣau ca puruṣādyasmātsa harirekarāṭ ||</l></lg> iti | 
<lb/>yato vā imānītyādiśrutibhyaśca | 
<pb n="157"/></p> 
<p>tatra pramāṇamapyuktaṃ śāstrayonitvāt (bra. sū. 1 | 1 | 3) iti | 
<lb/>nāvedavinmanute taṃ bṛhantam (tai. brā. 3 | 12 | 9 | 7) taṃ tvaupaniṣadam 
<lb/>(bṛ. 3 | 9 | 26) ityādiśrutibhyastasyānumānikatvaṃ nirākriyate | na 
<lb/>cānumānasya svātantryeṇa prāmāṇyamasti | taduktaṃ kaurme —</p> 
<p><lg><l>śrutisāhāyyarahitamanumānaṃ na kutracit |</l> 
<l>niścayātsādhayedarthaṃ pramāṇāntarameva ca ||</l></lg></p> 
<p><lg><l>śrutismṛtisahāyaṃ yatpramāṇāntaramuttamam |</l> 
<l>pramāṇapadavīṃ gacchennātra kāryā vicāraṇā ||</l></lg> iti | 
<lb/>śāstrasvarūpamuktaṃ skānde —</p> 
<p><lg><l>ṛgyajuḥ sāmātharvā ca bhārataṃ pāñcarātrakam |</l> 
<l>mūlarāmāyaṇaṃ caiva śāstramityabhidhīyate ||</l></lg></p> 
<p><lg><l>yaccānukūlametasya tacca śāstraṃ prakīrtitam |</l> 
<l>atonyo granthavistāro naiva śāstraṃ kuvartma tat ||</l></lg> iti |</p> 
<p>tadanena ananyalabhyaḥ śāstrārtha iti nyāyena bhedasya prāptatvena tatra 
<lb/>na tātparyaṃ kiṃ tvadvaita eva vedavākyānāṃ tātparyam — ityadvaitavādināṃ 
<pb n="158"/> 
<lb/>pratyāśā pratikṣiptā | anumānādīśvarasya siddhyabhāvena tadbhedasyāpi 
<lb/>tataḥ siddhyabhāvāt | tasmānna bhedānuvādakatvamiti tatparatvamavaga- 
<lb/>myate | ata evoktam —</p> 
<p><lg><l>sadāgamaikavijñeyaṃ samatītakṣarākṣaram |</l> 
<l>nārāyaṇaṃ sadā vande nirdoṣāśeṣasadguṇam ||</l></lg> (vi. ta. 1) iti |</p> 
<p>śāstrasya tatra prāmāṇyamupapāditaṃ tattu samanvayāt (bra. sū. 1 | 1 | 4) 
<lb/>iti | samanvaya upakramādiliṅgam | uktaṃ bṛhatsaṃhitāyām —</p> 
<p><lg><l>upakramopasaṃhārāvabhyāso'pūrvatā phalam |</l> 
<l>arthavādopapattī ca liṅgaṃ tātparyanirṇaye ||</l></lg> iti | 
<pb n="159"/></p> 
<p>evaṃ vedāntatātparyavaśāttadeva brahma śāstragamyamityuktaṃ bhavati | 
<lb/>diṅmātramatra prādarśi | śiṣṭamānandatīrthabhāṣyavyākhyānādau draṣṭavyam | 
<lb/>granthabahutvabhiyoparamyata iti |</p> 
<p>etacca rahasyaṃ pūrṇaprajñena madhyamandireṇa vāyostṛtīyāvatāraṃmanyena 
<lb/>nirūpitam |</p> 
<p><lg><l>prathamastu hanūmānsyāddvitīyo bhīma eva ca |</l> 
<l>pūrṇaprajñastṛtīyaśca bhagavatkāryasādhakaḥ ||</l></lg> iti |</p> 
<p>etadevābhipretya tatra tatra granthasamāptāvidaṃ padyaṃ likhyate —</p> 
<p><lg><l>yasya trīṇyuditāni vedavacane divyāni rūpāṇyalaṃ</l> 
<l>baṭ taddarśatamitthameva nihitaṃ devasya bhargo mahat |</l> 
<pb n="160"/> 
<l>vāyo rāmavaconayaṃ prathamakaṃ pṛkṣo dvitīyaṃ vapu-</l> 
<l>rmadhvo yattu tṛtīyametadamunā granthaḥ kṛtaḥ keśave ||</l></lg> (ma. bhā. tā. 32 | 181) 
<lb/>etatpadyārthastu baḷitthā tadvapuṣe dhāyi darśataṃ devasya bhargaḥ sahaso 
<lb/>yatojani (ṛ. saṃ. ma. 1 sū. 141) ityādiśrutiparyālocanayāvaga- 
<lb/>myata iti | tasmātsarvasya śāstrasya viṣṇutattvaṃ sarvottamamityatra tātpa- 
<lb/>ryamiti sarvaṃ niravadyam ||</p> 
<trailer>iti śrīmatsāyaṇamādhavīye sarvadarśanasaṃgrahe pūrṇaprajñadarśanam ||</trailer>
</div> 
<div n="6"><pb n="161"/> 
<head>atha nakulīśapāśupatadarśanam || 6 ||</head>
<p>tadetadvaiṣṇavamataṃ dāsatvādipadavedanīyaṃ paratantratvaṃ duḥkhāvahatvānna 
<lb/>duḥkhāntādīpsitāspadamityarocayamānāḥ pāramaiśvaryaṃ kāmayamānāḥ 
<lb/>parābhimatā muktā na bhavanti paratantratvāt pāramaiśvaryarahitatvāda- 
<lb/>smadādivat muktātmānaśca parameśvaraguṇasaṃbandhinaḥ puruṣatve sati sa- 
<lb/>mastaduḥkhabījavidhuratvātparameśvaravat — ityādyanumānaṃ pramāṇaṃ prati- 
<lb/>padyamānāḥ kecana māheśvarāḥ paramapuruṣārthasādhanaṃ pañcārthaprapañcanaparaṃ 
<lb/>pāśupataśāstramāśrayante | 
<pb n="162"/></p> 
<p>tatredamādisūtram — athātaḥ paśupateḥ pāśupatayogavidhiṃ vyākhyā- 
<lb/>syāma iti | asyārthaḥ — atrāthaśabdaḥ pūrvaprakṛtāpekṣaḥ | pūrvaprakṛtaśca 
<lb/>guruṃ prati śiṣyasya praśnaḥ | gurusvarūpaṃ gaṇakārikāyāṃ nirūpitam —</p> 
<p><lg><l>pañcakāstvaṣṭa vijñeyā gaṇaścaikastrikātmakaḥ |</l> 
<l>vettā navagaṇasyāsya saṃskartā gururucyate ||</l></lg> iti |</p> 
<p><lg><l>lābhā malā upāyāśca deśāvasthāviśuddhayaḥ |</l> 
<l>dīkṣākāribalānyaṣṭau pañcakāstrīṇi vṛttayaḥ ||</l></lg> iti | 
<lb/>tisro vṛttaya iti prayoktavye trīṇi vṛttaya iti cchāndasaḥ prayogaḥ | 
<lb/>tatra vidhīyamānamupāyaphalaṃ lābhaḥ | jñānataponityatvasthitiśuddhibhe- 
<lb/>dātpañcavidhaḥ | tadāha haradattācāryaḥ — 
<pb n="163"/></p> 
<p><lg><l>jñānaṃ tapotha nityatvaṃ sthitiḥ śuddhiśca pañcamam |</l></lg> iti | 
<lb/>ātmāśrito duṣṭabhāvo malaḥ | sa mithyājñānādibhedātpañcavidhaḥ | 
<lb/>tadapyāha —</p> 
<p><lg><l>mithyājñānamadharmaśca saktihetuścyutistathā |</l> 
<l>paśutvamūlaṃ pañcaite tantre heyā viviktitaḥ ||</l></lg> iti | 
<lb/>sādhakasya śuddhiheturupāyo vāsacaryādibhedātpañcavidhaḥ | tadapyāha —</p> 
<p><lg><l>vāsacaryā japo dhyānaṃ sadā rudrasmṛtistathā |</l> 
<l>prapattiśceti lābhānāmupāyāḥ pañca niścitāḥ ||</l></lg> iti | 
<lb/>yenārthānusaṃdhānapūrvakaṃ jñānatapovṛddhī prāpnoti sa deśo guruja- 
<lb/>nādiḥ | yadāha —</p> 
<p><lg><l>gururjano guhādeśaḥ śmaśānaṃ rudra eva ca |</l></lg> iti | 
<lb/>ā lābhaprāpterekamaryādāvasthitasya yadavasthānaṃ sāvasthā vyaktādivi- 
<lb/>śeṣaṇaviśiṣṭā | 
<pb n="164"/></p> 
<p>taduktam —</p> 
<p><lg><l>vyaktāvyaktā jayā dānaṃ niṣṭhā caiva hi pañcamam |</l></lg> iti | 
<lb/>mithyājñānādīnāmatyantavyapoho viśuddhiḥ | sā pratiyogibhedātpañca- 
<lb/>vidhā | taduktam —</p> 
<p><lg><l>ajñānasyāpyadharmasya hāniḥ saṅgakarasya ca |</l> 
<l>cyuterhāniḥ paśutvasya śuddhiḥ pañcavidhā smṛtā ||</l></lg> iti | 
<lb/>dīkṣākāripañcakaṃ coktam —</p> 
<p><lg><l>dravyaṃ kālaḥ kriyā mūrtirguruścaiva hi pañcamaḥ |</l></lg> iti | 
<lb/>balapañcakaṃ ca —</p> 
<p><lg><l>gurubhaktiḥ prasādaśca materdvandvajayastathā |</l> 
<l>dharmaścaivāpramādaśca balaṃ pañcavidhaṃ smṛtam ||</l></lg> iti | 
<lb/>pañcamalalaghūkaraṇārthamāgamāvirodhinonnārjanopāyā vṛttayo bhaikṣyo- 
<lb/>tsṛṣṭayathālabdhābhidhā iti | śeṣamaśeṣamākara evāvagantavyam | 
<pb n="165"/></p> 
<p>ataḥśabdena duḥkhāntasya pratipādanam | ādhyātmikādiduḥkhatra- 
<lb/>yavyapohapraśnārthatvāttasya | paśuśabdena kāryasya | paratantravacanatvātta- 
<lb/>sya | patiśabdena kāraṇasya | īśvaraḥ patirīśiteti jagatkāraṇībhūte- 
<lb/>śvaravacanatvāttasya | yogavidhī tu prasiddhau |</p> 
<p>tatra duḥkhānto dvividhaḥ — anātmakaḥ sātmakaśceti | tatrānātmakaḥ 
<pb n="166"/> 
<lb/>sarvaduḥkhānāmatyantocchedarūpaḥ | sātmakastu dṛkkriyāśaktilakṣaṇamai- 
<lb/>śvaryam | tatra dṛkśaktirekāpi viṣayabhedātpañcavidhopacaryate darśanaṃ 
<lb/>śravaṇaṃ mananaṃ vijñānaṃ sarvajñatvaṃ ceti | tatra sūkṣmavyavahitaviprakṛṣṭāśe- 
<lb/>ṣacākṣuṣasparśādiviṣayaṃ jñānaṃ darśanam | aśeṣaśabdaviṣayaṃ siddhijñānaṃ 
<lb/>śravaṇam | samastacintāviṣayaṃ siddhijñānaṃ mananam | niravaśeṣaśāstra- 
<lb/>viṣayaṃ granthatorthataśca siddhijñānaṃ vijñānam | svaśāstraṃ yenocyate | 
<lb/>uktānuktāśeṣārtheṣu samāsavistaravibhāgaviśeṣataśca tattvavyāptasado- 
<lb/>ditasiddhijñānaṃ sarvajñatvamiti | eṣā dhīśaktiḥ | kriyāśaktirekāpi 
<lb/>trividhopacaryate manojavitvaṃ kāmarūpitvaṃ vikaraṇadharmitvaṃ ceti | 
<lb/>tatra niratiśayaśīghrakāritvaṃ manojavitvam | karmādinirapekṣasya 
<pb n="167"/> 
<lb/>svecchayaivānantasalakṣaṇavilakṣaṇasarūpakaraṇādhiṣṭhātṛtvaṃ kāmarūpi- 
<lb/>tvam | upasaṃhṛtakaraṇasyāpi niratiśayaiśvaryasaṃbandhitvaṃ vikaraṇadha- 
<lb/>rmitvamiti | eṣā kriyāśaktiḥ |</p> 
<p>asvatantraṃ sarvaṃ kāryam | tattrividhaṃ vidyā kalā paśuśceti | eteṣāṃ 
<lb/>jñānātsaṃśayādinivṛttiḥ | tatra paśuguṇo vidyā | sāpi dvividhā — 
<lb/>bodhābodhasvabhāvabhedāt | bodhasvabhāvā vivekāvivekapravṛttibhedā- 
<lb/>ddvividhā | sā cittamityucyate | cittena hi sarvaḥ prāṇī bodhātmaka- 
<lb/>prakāśānugṛhītaṃ sāmānyena vivecitamavivecitaṃ cārthaṃ cetayata 
<pb n="168"/> 
<lb/>iti | tatra vivekapravṛttiḥ pramāṇamātravyaṅgyā | paśvarthadharmādharmi- 
<lb/>kā punarabodhātmikā vidyā | cetanaparatantratve satyacetanā kalā | 
<lb/>sāpi dvividhā — kāryākhyā kāraṇākhyā ceti | tatra kāryākhyā 
<lb/>daśavidhā pṛthivyādīni pañca tattvāni rūpādayaḥ pañca guṇāśceti | 
<lb/>kāraṇākhyā trayodaśavidhā — jñānendriyapañcakaṃ karmendriyapañcakam 
<lb/>adhyavasāyābhimānasaṃkalpābhidhavṛttibhedādbuddhyahaṃkāramanolakṣaṇama- 
<lb/>ntaḥkaraṇatrayaṃ ceti | paśutvasaṃbandhī paśuḥ | sopi dvividhaḥ — 
<lb/>sāñjano nirañjanaśceti | tatra sāñjanaḥ śarīrendriyasaṃbandhī | nirañja- 
<lb/>nastu tadrahitaḥ | tatprapañcastu pañcārthabhāṣyadīpikādau draṣṭavyaḥ |</p> 
<p>samastasṛṣṭisaṃhārānugrahakāri kāraṇam | tasyaikasyāpi guṇaka- 
<lb/>rmabhedāpekṣayā vibhāga uktaḥ patiḥ sādya ityādinā | tatra 
<lb/>patitvaṃ niratiśayadṛkkriyāśaktimattvaṃ tenaiśvaryeṇa nityasaṃbandhitvam | 
<lb/>ādyatvamanāgantukaiśvaryasaṃbandhitvam | ityādarśakārādibhistīrthaka- 
<lb/>rairnirūpitam | 
<pb n="169"/></p> 
<p>cittadvāreṇātmeśvarasaṃbandhaheturyogaḥ | sa ca dvividhaḥ kriyāla- 
<lb/>kṣaṇaḥ kriyoparamalakṣaṇaśceti | tatra japadhyānādirūpaḥ kriyāla- 
<lb/>kṣaṇaḥ | kriyoparamalakṣaṇastu niṣṭhāsaṃvidgatyādisaṃjñitaḥ |</p> 
<p>dharmārthasādhakavyāpāro vidhiḥ | sa ca dvividhaḥ — pradhānabhūto 
<lb/>guṇabhūtaśca | tatra pradhānabhūtaḥ sākṣāddharmahetuścaryā | sā dvividhā vrataṃ 
<lb/>dvārāṇi ceti | tatra bhasmasnānaśayanopahārajapapradakṣiṇāni vratam | 
<lb/>taduktaṃ bhagavatā nakulīśena — bhasmanā triṣavaṇaṃ snāyīta bhasmani 
<lb/>śayīteti | atropahāro niyamaḥ | sa ca ṣaḍaṅgaḥ | taduktaṃ sūtrakāreṇa — 
<lb/>hasitagītanṛtyahuḍukkāranamaskārajapyaṣaḍaṅgopahāreṇopatiṣṭheteti | tatra 
<lb/>hasitaṃ nāma kaṇṭhoṣṭhapuṭavisphūrjanapuraḥsarabhahahahetyaṭṭahāsaḥ | gītaṃ 
<lb/>gāndharvaśāstrasamayānusāreṇa maheśvarasaṃbandhiguṇadharmādinimittānāṃ 
<lb/>cintanam | nṛtyamapi nāṭyaśāstrānusāreṇa hastapādādīnā- 
<lb/>mutkṣepaṇādikamaṅgapratyaṅgopāṅgasahitaṃ bhāvābhāvasametaṃ ca prayokta- 
<lb/>vyam | huḍukkāro nāma jihvātālusaṃyogānniṣpādyamānaḥ puṇyo vṛṣa- 
<lb/>nādasadṛśo nādaḥ | huḍugiti śabdānukāro vaṣaḍitivat | yatra 
<pb n="170"/> 
<lb/>laukikā bhavanti tatraitatsarvaṃ gūḍhaṃ prayoktavyam | śiṣṭaṃ prasiddham | 
<lb/>dvārāṇi tu krāthanaspandanamandanaśṛṅgāraṇāvitatkaraṇāvitadbhāṣaṇāni | 
<lb/>tatrāsuptasyaiva suptaliṅgapradarśanaṃ krāthanam | vāyvabhibhūtasyeva śarī- 
<lb/>rāvayavānāṃ kampanaṃ spandanam | upahatapādendriyasyeva gamanaṃ mandanam | 
<lb/>rūpayauvanasaṃpannāṃ kāminīmavalokyātmānaṃ kāmukamiva yairvilāsaiḥ 
<lb/>pradarśayati tacchṛṅgāraṇam | kāryākāryavivekavikalasyeva lokani- 
<lb/>nditakarmakaraṇamavitatkaraṇam | vyāhatāpārthakādiśabdoccāraṇamavi- 
<lb/>tadbhāṣaṇamiti | guṇabhūtastu vidhiścaryānugrāhakonusnānādirbhaikṣyo- 
<lb/>cchiṣṭādinirmitāyogyatāpratyayanivṛttyarthaḥ | tadapyuktaṃ sūtrakāreṇa — 
<lb/>anusnānanirmālyaliṅgadhārīti | 
<pb n="171"/></p> 
<p>tatra samāso nāma dharmimātrābhidhānam | tacca prathamasūtra eva 
<lb/>kṛtam | pañcānāṃ padārthānāṃ pramāṇataḥ pañcābhidhānaṃ vistaraḥ | sa 
<lb/>khalu rāśīkarabhāṣye draṣṭavyaḥ | eteṣāṃ yathāsaṃbhavaṃ lakṣaṇato'saṃkareṇā- 
<lb/>bhidhānaṃ vibhāgaḥ | sa tu vihita eva | śāstrāntarebhyomīṣāṃ guṇā- 
<lb/>tiśayena kathanaṃ viśeṣaḥ | tathā hi — anyatra duḥkhanivṛttireva duḥkhā- 
<lb/>ntaḥ | iha tu pāramaiśvaryaprāptiśca | anyatrābhūtvā bhāvi kāryam | iha 
<lb/>tu nityaṃ paśvādi | anyatra sāpekṣaṃ kāraṇam | iha tu nirapekṣo 
<lb/>bhagavāneva | anyatra kaivalyādiphalako yogaḥ | iha tu pāramaiśvaryaduḥ- 
<lb/>khāntaphalakaḥ | anyatra punarāvṛttirūpasvargādiphalako vidhiḥ | iha 
<lb/>punarapunarāvṛttirūpasāmīpyādiphalakaḥ |</p> 
<p>nanu mahadetadindrajālaṃ yannirapekṣaḥ parameśvaraḥ kāraṇamiti | tathātve 
<pb n="172"/> 
<lb/>karmavaiphalyaṃ sarvakāryāṇāṃ samasamayasamutpādaśceti doṣadvayaṃ prāduḥ- 
<lb/>ṣyāt | maivaṃ manyethāḥ | vyadhikaraṇatvāt | yadi nirapekṣasya bhagavataḥ 
<lb/>kāraṇatvaṃ syāttarhi karmaṇo vaiphalye kimāyātam | prayojanābhāva iti 
<lb/>cet — kasya prayojanābhāvaḥ karmavaiphalye kāraṇam | kiṃ karmiṇaḥ kiṃ vā 
<lb/>bhagavataḥ | nādyaḥ | īśvarecchānugṛhītasya karmaṇaḥ saphalatvopapatteḥ | 
<lb/>tadananugṛhītasya yayātiprabhṛtikarmavatkadācinniṣphalatvasaṃbhavācca | na 
<lb/>caitāvatā karmasvapravṛttiḥ | karṣakādivadupapatteḥ | īśvarecchāyattatvācca 
<lb/>paśūnāṃ pravṛtteḥ | nāpi dvitīyaḥ | parameśvarasya paryāptakāmatvena karmasā- 
<lb/>dhyaprayojanāpekṣāyā abhāvāt | yaduktaṃ samasamayasamutpāda iti tada- 
<lb/>pyayuktam | acintyaśaktikasya parameśvarasyecchānuvidhāyinyā avyā- 
<lb/>hatakriyāśaktyā kāryakāritvābhyupagamāt | taduktaṃ saṃpradāyavidbhiḥ —</p> 
<p><lg><l>karmādinirapekṣastu svecchācārī yato hyayam |</l> 
<pb n="173"/> 
<l>tataḥ kāraṇataḥ śāstre sarvakāraṇakāraṇam ||</l></lg> iti |</p> 
<p>nanu darśanāntarepīśvarajñānānmokṣo labhyata eveti kutosya viśeṣa 
<lb/>iti cet — maivaṃ vādīḥ | vikalpānupapatteḥ | kimīśvaraviṣayajñānamātraṃ 
<lb/>nirvāṇakāraṇaṃ kiṃ vā sākṣātkāraḥ atha vā yathāvattattvaniścayaḥ | 
<lb/>nādyaḥ | śāstramantareṇāpi prākṛtajanavaddevānāmadhipo mahādeva iti 
<lb/>jñānotpattimātreṇa mokṣasiddhau śāstrābhyāsavaiphalyaprasaṅgāt | nāpi 
<lb/>dvitīyaḥ | anekamalapracayopacitānāṃ piśitalocanānāṃ paśūnāṃ para- 
<lb/>meśvarasākṣātkārānupapatteḥ | tṛtīyesmanmatāpātaḥ | pāśupataśāstra- 
<lb/>mantareṇa yathāvattattvaniścayānupapatteḥ | taduktamācāryaiḥ —</p> 
<p><lg><l>jñānamātre vṛthā śāstraṃ sākṣāddṛṣṭistu durlabhā |</l> 
<l>pañcārthādanyato nāsti yathāvattattvaniścayaḥ ||</l></lg> iti | 
<lb/>tasmātpuruṣārthakāmaiḥ puruṣadhaureyaiḥ pañcārthapratipādanaparaṃ pāśupata- 
<lb/>śāstramāśrayaṇīyamiti ramaṇīyam ||</p>
<lb/><trailer>iti śrīmatsāyaṇamādhavīye sarvadarśanasaṃgrahe nakulīśapāśupatadarśanam ||</trailer>
</div>
<div n="7"><pb n="174"/> 
<head>atha śaivadarśanam || 7 ||</head>
<p>tamimaṃ parameśvaraḥ karmādinirapekṣaḥ kāraṇamiti pakṣaṃ vaiṣamyanairghṛṇya- 
<lb/>doṣadūṣitatvātpratikṣipantaḥ kecana māheśvarāḥ śaivāgamasiddhāntatattvaṃ 
<lb/>yathāvadīkṣamāṇāḥ karmādisāpekṣaḥ parameśvaraḥ kāraṇamiti pakṣaṃ 
<lb/>kakṣīkurvāṇāḥ pakṣāntaramupakṣipanti patipaśupāśabhedāttrayaḥ padārthā 
<lb/>iti | taduktaṃ tantratattvajñaiḥ —</p> 
<p><lg><l>tripadārthaṃ catuṣpādaṃ mahātantraṃ jagadguruḥ |</l> 
<l>sūtreṇaikena saṃkṣipya prāha vistarataḥ punaḥ ||</l></lg> iti | 
<lb/>asyārthaḥ | uktāstrayaḥ padārthā yasminsanti tattripadārthaṃ vidyākri- 
<lb/>yāyogacaryākhyāścatvāraḥ pādā yasmiṃstaccatuścaraṇaṃ mahātantramiti | 
<lb/>tatra paśūnāmasvatantratvātpāśānāmacaitanyāttadvilakṣaṇasya patyuḥ prathama- 
<lb/>muddeśaḥ | cetanatvasādharmyātpaśūnāṃ tadānantaryam | avaśiṣṭānāṃ 
<lb/>pāśānāmante viniveśa iti kramaniyamaḥ | dīkṣāyāḥ paramapuruṣārthahe- 
<pb n="175"/> 
<lb/>tutvāttasyāśca paśupāśeśvarasvarūpanirṇayopāyabhūtena mantramantreśvarādi- 
<lb/>māhātmyaniścāyakena jñānena vinā niṣpādayitumaśakyatvāttadava- 
<lb/>bodhakasya vidyāpādasya prāthamyam | anekavidhasāṅgadīkṣāvidhipradarśa- 
<lb/>kasya kriyāpādasya tadānantaryam | yogena vinā nābhimataprāptiriti 
<lb/>sāṅgayogajñāpakasya yogapādasya taduttaratvam | vihitācaraṇaniṣiddha- 
<lb/>varjanarūpāṃ caryāṃ vinā yogopi na nirvahatīti tatpratipādakasya 
<lb/>caryāpādasya caramatvamiti vivekaḥ |</p> 
<p>tatra patipadārthaḥ śivobhimataḥ | muktātmanāṃ vidyeśvarādīnāṃ ca 
<lb/>yadyapi śivatvamasti tathāpi parameśvarapāratantryātsvātantryaṃ nāsti | 
<lb/>tataśca tanukaraṇabhuvanādīnāṃ bhāvānāṃ saṃniveśaviśiṣṭatvena kāryatvama- 
<lb/>vagamyate | tena ca kāryatvenaiṣāṃ buddhimatpūrvakatvamanumīyata ityanumā- 
<lb/>navaśātparameśvaraprasiddhirupapadyate | 
<pb n="176"/></p> 
<p>nanu dehasyaiva tāvatkāryatvamasiddham | na hi kvacitkenacitkadāci- 
<lb/>ddehaḥ kriyamāṇo dṛṣṭacaraḥ | satyam | tathāpi na kenacitkriyamāṇatvaṃ 
<lb/>dehasya dṛṣṭamiti kartṛdarśanāpahnavo na yujyate | tasyānumeyatvenāpyu- 
<lb/>papatteḥ | tathā hi | dehādikaṃ kāryaṃ bhavitumarhati saṃniveśaviśiṣṭatvā- 
<lb/>dvinaśvaratvādvā ghaṭādivat | tena ca kāryatvena buddhimatpūrvakatvamanu- 
<lb/>mātuṃ sukarameva | vimataṃ sakartṛkaṃ kāryatvāddhaṭavat | yaduktasādhanaṃ 
<lb/>taduktasādhyaṃ yathārthādi | na yadevaṃ na tadevaṃ yathātmādi | parameśva- 
<lb/>rānumānaprāmāṇyasādhanamanyatrākārītyuparamyate |</p> 
<p><lg><l>ajño janturanīśoyamātmanaḥ sukhaduḥkhayoḥ |</l> 
<l>īśvaraprerito gacchetsvargaṃ vā śvabhrameva vā ||</l></lg> 
<lb/>iti nyāyena prāṇikṛtakarmāpekṣayā parameśvarasya kartṛtvopapatteḥ | na 
<lb/>ca svātantryavihatiriti vācyam | karaṇāpekṣayā kartuḥ svātantryavi- 
<lb/>hateranupalambhāt | koṣādhyakṣāpekṣasya rājñaḥ prasādādinā dānavat | 
<pb n="177"/> 
<lb/>yathoktaṃ siddhagurubhiḥ —</p> 
<p><lg><l>svatantrasyāprayojyatvaṃ karaṇādiprayoktṛtā |</l> 
<l>kartuḥ svātantryametaddhi na karmādyanapekṣatā ||</l></lg> iti | 
<lb/>tathā ca tattatkarmāśayavaśādbhogatatsādhanatadupādānādiviśeṣajñaḥ 
<lb/>kartānumānādisiddha iti siddham | tadidamuktaṃ tatrabhavadbhirbṛhaspa- 
<lb/>tibhiḥ —</p> 
<p><lg><l>iha bhogyabhogasādhanatadupādānādi yo vijānāti |</l> 
<l>tamṛte bhavenna hīdaṃ puṃskarmāśayavipākajñam ||</l></lg> iti | 
<lb/>anyatrāpi —</p> 
<p><lg><l>vivādādhyāsitaṃ sarvaṃ buddhimatkartṛpūrvakam |</l> 
<l>kāryatvādāvayoḥ siddhaṃ kāryaṃ kumbhādikaṃ yathā ||</l></lg> iti | 
<lb/>sarvakartṛtvādevāsya sarvajñatvaṃ siddham | ajñasya karaṇāsaṃbhavāt | 
<pb n="178"/> 
<lb/>uktaṃ ca śrīmanmṛgendraiḥ —</p> 
<p><lg><l>sarvajñaḥ sarvakartṛtvātsādhanāṅgaphalaiḥ saha |</l> 
<l>yo yajjānāti kurute sa tadeveti susthitam ||</l></lg> iti |</p> 
<p>astu tarhi svatantra īśvaraḥ kartā | sa tu nāśarīraḥ | ghaṭādikā- 
<lb/>ryasya śarīravatā kulālādinā kriyamāṇatvadarśanāt | śarīravattve 
<lb/>cāsmadādivadīśvaraḥ kleśayukto'sarvajñaḥ parimitaśaktiṃ prāpnuyāditi 
<lb/>cet — maivaṃ maṃsthāḥ | aśarīrasyāpyātmanaḥ svaśarīraspandādau kartṛtva- 
<lb/>darśanāt | abhyupagamyāpi brūmahe | śarīravattvepi bhagavato na prāgukta- 
<lb/>doṣānuṣaṅgaḥ | parameśvarasya hi malakarmādipāśajālāsaṃbhavena prākṛtaṃ 
<lb/>śarīraṃ na bhavati | kiṃ tu śāktam | śaktirūpairīśānādibhiḥ pañcabhirma- 
<pb n="179"/> 
<lb/>ntrairmastakādikalpanāyāmīśānamastakastatpuruṣavaktroghorahṛdayo vāma- 
<lb/>devaguhyaḥ sadyojātapāda īśvara iti prasiddhyā yathākramānugrahatiro- 
<lb/>bhāvādānalakṣaṇasthitilakṣaṇodbhavalakṣaṇakṛtyapañcakakāraṇaṃ svecchāni- 
<lb/>rmitaṃ taccharīraṃ na cāsmaccharīrasadṛśam | taduktaṃ śrīmanmṛgendraiḥ —</p> 
<p><lg><l>malādyasaṃbhavācchāktaṃ vapurnaitādṛśaṃ prabhoḥ |</l></lg> iti | 
<lb/>anyatrāpi —</p> 
<p><lg><l>tadvapuḥ pañcabhirmantraiḥ pañcakṛtyopayogibhiḥ |</l> 
<l>īśatatpuruṣāghoravāmādyairmastakādimat ||</l></lg> iti | 
<lb/>nanu pañcavaktrastripañcadṛgityādināgameṣu parameśvarasya mukhyata eva 
<lb/>śarīrendriyādiyogaḥ śrūyata iti cet — satyam | nirākāre dhyāna- 
<lb/>pūjādyasaṃbhavena bhaktānugrahakaraṇāya tattadākāragrahaṇāvirodhāt | 
<lb/>taduktaṃ śrīmatpauṣkare —</p> 
<p><lg><l>sādhakasya tu rakṣārthaṃ tasya rūpamidaṃ smṛtam |</l></lg> iti | 
<lb/>anyatrāpi —</p> 
<p><lg><l>ākāravāṃstvaṃ niyamādupāsyo</l> 
<l>na vastvanākāramupaiti buddhiḥ |</l></lg> iti | 
<pb n="180"/> 
<lb/>kṛtyapañcakaṃ ca prapañcitaṃ bhojarājena —</p> 
<p><lg><l>pañcavidhaṃ tatkṛtyaṃ sṛṣṭisthitisaṃhāratirobhāvaḥ |</l> 
<l>tadvadanugrahakaraṇaṃ proktaṃ satatoditasyāsya ||</l></lg> iti | 
<lb/>etacca kṛtyapañcakaṃ śuddhādhvaviṣaye sākṣācchivakartṛkaṃ kṛcchrādhvaviṣaye 
<lb/>tvanantādidvāreṇeti vivekaḥ | taduktaṃ śrīmatkaraṇe —</p> 
<p><lg><l>śuddhedhvani śivaḥ kartā proktonanto'hite prabhoḥ ||</l></lg> iti | 
<lb/>evaṃ ca śivaśabdena śivatvayogināṃ mantramantreśvaramaheśvaramuktātmaśi- 
<lb/>vānāṃ savācakānāṃ śivatvaprāptisādhanena dīkṣādinopāyakalāpena 
<lb/>saha patipadārthe saṃgrahaḥ kṛta iti boddhavyam | taditthaṃ patipadārtho 
<lb/>nirūpitaḥ |</p> 
<p>saṃprati paśupadārtho nirūpyate — anaṇuḥ kṣetrajñādipadavedanīyo 
<pb n="181"/> 
<lb/>jīvātmā paśuḥ | na tu cārvākādivaddehādirūpaḥ | nānyadṛṣṭaṃ smaratyanya 
<lb/>iti nyāyena pratisaṃdhānānupapatteḥ | nāpi naiyāyikādivatprakāśyaḥ | 
<lb/>anavasthāprasaṅgāt | taduktam —</p> 
<p><lg><l>ātmā yadi bhavenmeyastasya mātā bhavetparaḥ |</l> 
<l>para ātmā tadānīṃ syātsa paro yadi dṛśyate ||</l></lg> iti | 
<lb/>na ca jainavadavyāpakaḥ | nāpi bauddhavatkṣaṇikaḥ | deśakālābhyāmanava- 
<lb/>cchinnatvāt | tadapyuktam —</p> 
<p><lg><l>anavacchinnasadbhāvaṃ vastu yaddeśakālataḥ |</l> 
<l>tannityaṃ vibhu cecchantītyātmano vibhunityatā ||</l></lg> iti | 
<lb/>nāpyadvaitavādināmivaikaḥ | bhogapratiniyamasya puruṣabahutvajñāpakasya 
<pb n="182"/> 
<lb/>saṃbhavāt | nāpi sāṃkhyānāmivākartā | pāśajālāpohane nityanira- 
<lb/>tiśayadṛkkriyārūpacaitanyātmakaśivatvaśravaṇāt | taduktaṃ śrīmanmṛ- 
<lb/>gendraiḥ — pāśānte śivatāśruteḥ — iti |</p> 
<p><lg><l>caitanyaṃ dṛktriyārūpaṃ tadastyātmani sarvadā |</l> 
<l>sarvataśca yato muktau śrūyate sarvatomukham ||</l></lg> iti | 
<lb/>tattvaprakāśepi —</p> 
<p><lg><l>muktātmānopi śivāḥ kiṃ tvete yatprasādato muktāḥ |</l> 
<l>sonādimukta eko vijñeyaḥ pañcamantratanuḥ ||</l></lg> iti |</p> 
<p>paśustrividhaḥ | vijñānākalapralayākalasakalabhedāt | tatra prathamo 
<lb/>vijñānayogasaṃnyāsairbhogena vā karmakṣaye sati karmakṣayārthasya kalādi- 
<lb/>bhogabandhasyābhāvātkevalamalamātrayukto vijñānākala iti vyapadi- 
<pb n="183"/> 
<lb/>śyate | dvitīyastu pralayena kalāderupasaṃhārānmalakarmayuktaḥ pralayākala 
<lb/>iti vyavahriyate | tṛtīyastu malamāyākarmātmakabandhatrayasahitaḥ sakala 
<lb/>iti saṃlapyate |</p> 
<p>tatra prathamo dviprakāro bhavati samāptakaluṣāsamāptakaluṣabhedāt | 
<lb/>tatrādyānkāluṣyaparipākavataḥ puruṣadhaureyānadhikārayogyānanugṛhyā- 
<lb/>nantādividyeśvarāṣṭapadaṃ prāpayati | tadvidyeśvarāṣṭakaṃ nirdiṣṭaṃ bahudai- 
<lb/>vatye —</p> 
<p><lg><l>anantaścaiva sūkṣmaśca tathaiva ca śivottamaḥ |</l> 
<l>ekanetrastathaivaikarudraścāpi trimūrtikaḥ ||</l></lg></p> 
<p><lg><l>śrīkaṇṭhaśca śikhaṇḍī ca proktā vidyeśvarā ime |</l></lg> iti | 
<lb/>antyānsaptakoṭisaṃkhyātānmantrānanugrahakaraṇānvidhatte | taduktaṃ 
<lb/>tattvaprakāśe —</p> 
<p><lg><l>paśavastrividhāḥ proktā vijñānapralayakevalau sakalaḥ |</l> 
<l>malayuktastatrādyo malakarmayuto dvitīyaḥ syāt ||</l></lg></p> 
<p><lg><l>malamāyākarmayutaḥ sakalasteṣu dvidhā bhavedādyaḥ |</l> 
<l>ādyaḥ samāptakaluṣo'samāptakaluṣo dvitīyaḥ syāt ||</l></lg></p> 
<p><lg><l>ādyānanugṛhya śivo vidyeśatve niyojayatyaṣṭau |</l> 
<l>mantrāṃśca karotyaparāṃste coktāḥ koṭayaḥ sapta ||</l></lg> iti | 
<pb n="184"/> 
<lb/>somaśaṃbhunāpyabhihitam —</p> 
<p><lg><l>vijñānākalanāmaiko dvitīyaḥ pralayākalaḥ |</l> 
<l>tṛtīyaḥ sakalaḥ śāstrenugrāhyastrividho mataḥ ||</l></lg></p> 
<p><lg><l>tatrādyo malamātreṇa yuktonyo malakarmabhiḥ |</l> 
<l>kalādibhūmiparyantatattvaistu sakalo yutaḥ ||</l></lg> iti |</p> 
<p>pralayākalopi dvividhaḥ — pakvapāśadvayastadvilakṣaṇaśca | tatra prathamo 
<lb/>mokṣaṃ prāpnoti | dvitīyastu puryaṣṭakayutaḥ karmavaśānnānāvidhajanmabhāgbha- 
<lb/>vati | tadapyuktaṃ tattvaprakāśe —</p> 
<p><lg><l>pralayākaleṣu yeṣāmapakvamalakarmaṇī vrajantyete |</l> 
<l>puryaṣṭakadehayutā yoniṣu nikhilāsu karmavaśāt ||</l></lg> iti | 
<lb/>puryaṣṭakamapi tatraiva nirdiṣṭam —</p> 
<p><lg><l>syātpuryaṣṭakamantaḥkaraṇaṃ dhīkarma karaṇāni |</l></lg> iti | 
<lb/>vivṛtaṃ cāghoraśivācāryeṇa — puryaṣṭakaṃ nāma pratipuruṣaṃ niyataḥ sargā- 
<lb/>dārabhya kalpāntaṃ mokṣāntaṃ vā sthitaḥ pṛthivyādikalāparyantastriṃśatta- 
<lb/>ttvātmakaḥ sūkṣmo dehaḥ | tathā coktaṃ tattvasaṃgrahe — 
<pb n="185"/></p> 
<p><lg><l>vasudhādyastattvagaṇaḥ pratipuṃniyataḥ kalāntoyam |</l> 
<l>paryaṭati karmavaśādbhuvanajadeheṣvayaṃ ca sarveṣu ||</l></lg> iti | 
<lb/>tathā cāyamarthaḥ samapadyata — antaḥkaraṇaśabdena manobuddhyahaṃkāravā- 
<lb/>cinānyānyapi puṃso bhogakriyāyāmantaraṅgāṇi kalākālaniyativi- 
<lb/>dyārāgaprakṛtiguṇākhyāni sapta tattvānyupalakṣyante | dhīkarmaśabdena 
<lb/>jñeyāni pañca bhūtāni tatkāraṇāni ca tanmātrāṇi vivakṣyante | karaṇa- 
<lb/>śabdena jñānakarmendriyadaśakaṃ saṃgṛhyate | nanu śrīmatkālottare —</p> 
<p><lg><l>śabdaḥ sparśastathā rūpaṃ raso gandhaśca pañcakam |</l> 
<l>buddhirmanastvahaṃkāraḥ puryaṣṭakamudāhṛtam ||</l></lg> 
<lb/>iti śrūyate | tatkathamanyathā kathyate | addhā | ata eva ca tatrabhavatā 
<lb/>rāmakāṇḍena tatsūtraṃ triṃśattattvaparatayā vyākhyāyītyalamatiprapañcena | 
<pb n="186"/> 
<lb/>tathāpi kathaṃ punarasya puryaṣṭakatvam | bhūtatanmātrabuddhīndriyakarmendriyā- 
<lb/>ntaḥkaraṇasaṃjñaiḥ pañcabhirvargaistatkāraṇena pradhānena kalādipañcakātmanā 
<lb/>vargeṇa cārabdhatvādityavirodhaḥ | tatra puryaṣṭakayutānviśiṣṭapuṇyasaṃpa- 
<lb/>nnānkāṃścidanugṛhya bhuvanapatitvamatra maheśvaronantaḥ prayacchati | tadu- 
<lb/>ktam —</p> 
<p><lg><l>kāṃścidanugṛhya vitarati bhuvanapatitvaṃ maheśvarasteṣām |</l></lg> iti |</p> 
<p>sakalopi dvividhaḥ | pakvakaluṣāpakvakaluṣabhedāt | tatrādyānparame- 
<lb/>śvarastatparipākaparipāṭyā tadanuguṇaśaktipātena maṇḍalyādyaṣṭādaśo- 
<lb/>ttaraśataṃ mantreśvarapadaṃ prāpayati | taduktam —</p> 
<p><lg><l>śeṣā bhavanti sakalāḥ kalādiyogādaharmukhe kāle |</l> 
<l>śatamaṣṭādaśa teṣāṃ kurute svayameva mantreśān ||</l></lg></p> 
<p><lg><l>tatrāṣṭau maṇḍalinaḥ krodhādyāstatsamāśca vīreśaḥ |</l> 
<l>śrīkaṇṭhaḥ śatarudrāḥ śatamityaṣṭādaśābhyadhikam ||</l></lg> iti | 
<lb/>tatparipākādhikyānurodhena śaktyupasaṃhāreṇa dīkṣākaraṇena mokṣaprado 
<lb/>bhavatyācāryamūrtimāsthāya parameśvaraḥ | tadapyuktam — 
<pb n="187"/></p> 
<p><lg><l>paripakvamalānetānutsādanahetuśaktipātena |</l> 
<l>yojayati pare tattve sa dīkṣayācāryamūrtisthaḥ ||</l></lg> iti | 
<lb/>śrīmanmṛgendrepi —</p> 
<p><lg><l>pūrvaṃ vyatyāsitasyāṇoḥ pāśajālamapohati |</l></lg> iti | 
<lb/>vyākṛtaṃ ca nārāyaṇakaṇṭhena | tatsarvaṃ tata evāvadhāryam | asmābhistu 
<lb/>vistarabhiyā na prastūyate | apakvakaluṣānbaddhānaṇūnbhogabhājo vidhatte 
<lb/>parameśvaraḥ karmavaśāt | tadapyuktam —</p> 
<p><lg><l>baddhāñśeṣānaparānviniyuṅkte bhogabhuktaye puṃsaḥ |</l> 
<l>tatkarmaṇāmanugamādityevaṃ kīrtitāḥ paśavaḥ ||</l></lg> iti |</p> 
<p>atha pāśapadārthaḥ kathyate | pāśaścaturvidhaḥ | malakarmamāyārodhaśa- 
<lb/>ktibhedāt | nanu</p> 
<p><lg><l>śaivāgameṣu mukhyaṃ patipaśupāśā iti kramāttritayam |</l> 
<l>tatra patiḥ śiva uktaḥ paśavo hyaṇavorthapañcakaṃ pāśāḥ ||</l></lg> 
<lb/>iti pāśaḥ pañcavidhaḥ kathyate | tatkathaṃ caturvidha iti gaṇyate | 
<lb/>ucyate — bindormāyātmanaḥśivatattvapadavedanīyasya śivapadaprāptila- 
<lb/>kṣaṇaparamamuktyapekṣayā pāśatvepi tadyogasya vidyeśvarādipadaprāptihetu- 
<lb/>tvenāparamuktitvātpāśatvenānupādānamityavirodhaḥ | ata evoktaṃ 
<lb/>tattvaprakāśe — pāśāścaturvidhāḥ syuriti | śrīmanmṛgendrepi — 
<pb n="188"/></p> 
<p><lg><l>prāvṛtīśo balaṃ karma māyākāryaṃ caturvidham |</l> 
<l>pāśajālaṃ samāsena dharmā nāmnaiva kīrtitāḥ ||</l></lg> iti | 
<lb/>asyārthaḥ — prāvṛṇoti prakarṣeṇācchādayatyātmanaḥ svābhāvikyau dṛ- 
<lb/>kkriye iti prāvṛtiraśucirmalaḥ | sa ca īṣṭe svātantryeṇeti īśaḥ | 
<lb/>taduktam —</p> 
<p><lg><l>eko hyanekaśaktirdṛkkriyayośchādako malaḥ puṃsaḥ |</l> 
<l>tuṣataṇḍulavajjñeyastāmrāśritakālikāvadvā ||</l></lg> iti | 
<lb/>balaṃ rodhaśaktiḥ | asyāḥ śivaśakteḥ pāśādhiṣṭhānena puruṣatirodhāya- 
<lb/>katvādupacāreṇa pāśatvam | taduktam —</p> 
<p><lg><l>tāsāmahaṃ varā śaktiḥ sarvānugrāhikā śivā |</l> 
<l>dharmānuvartanādeva pāśa ityupacaryate ||</l></lg> iti | 
<lb/>kriyate phalārthibhiriti karma dharmādharmātmakaṃ bījāṅkuravatpravāharūpe- 
<lb/>ṇānādi | yathoktaṃ śrīmatkiraṇe — 
<pb n="189"/></p> 
<p><lg><l>yathānādirmalastasya karmālpakamanādikam |</l> 
<l>yadyanādi na saṃsiddhaṃ vaicitryaṃ kena hetunā ||</l></lg> iti | 
<lb/>mātyasyāṃ śaktyātmanā pralaye sarvaṃ jagatsṛṣṭau vyaktimāyātīti māyā | 
<lb/>yathoktaṃ śrīmatsaurabheye —</p> 
<p><lg><l>śaktirūpeṇa kāryāṇi tallīnāni mahākṣaye |</l> 
<l>vikṛtau vyaktimāyāti sā kāryeṇa kalādinā ||</l></lg> iti | 
<lb/>yadyapyatra bahu vaktavyamasti tathāpi granthabhūyastvabhayāduparamyate | 
<lb/>taditthaṃ patipaśupāśapadārthāstrayaḥ pradarśitāḥ |</p> 
<p><lg><l>patividye tathāvidyā paśuḥ pāśaśca kāraṇam |</l> 
<l>tannivṛttāviti proktāḥ padārthāḥ ṣaṭ samāsataḥ ||</l></lg> 
<lb/>ityādinā prakārāntaraṃ jñānaratnāvalyādau prasiddham | sarvaṃ tata evā- 
<lb/>vagantavyamiti sarvaṃ samañjasam ||</p> 
<trailer>iti śrīmatsāyaṇamādhavīye sarvadarśanasaṃgrahe śaivadarśanam ||</trailer>
</div>
<div n="8"><pb n="190"/> 
<head>atha pratyabhijñādarśanam || 8 ||</head>
<p>atrāpekṣāvihīnānāṃ jaḍānāṃ kāraṇatvaṃ duṣyatītyaparituṣyanto 
<lb/>matāntaramanviṣyantaḥ parameśvarecchāvaśādeva jagannirmāṇaṃ parighuṣyantaḥ 
<lb/>svasaṃvedanopapattyāgamasiddhapratyagātmatādātmye nānāvidhamānameyādi- 
<lb/>bhedābhedaśāliparameśvaronanyamukhaprekṣitvalakṣaṇasvātantryabhāksvātma- 
<lb/>darpaṇe bhāvānpratibimbavadavabhāsayatīti bhaṇanto bāhyābhyantaracaryā- 
<lb/>prāṇāyāmādikleśaprayāsakalāpavaidhuryeṇa sarvasulabhamabhinavaṃ pratyabhi- 
<pb n="191"/> 
<lb/>jñāmātraṃ parāparasiddhyupāyamabhyupagacchantaḥ pare māheśvarāḥ pratyabhi- 
<lb/>jñāśāstramabhyasyanti |</p> 
<p>tasyeyattāpi nyarūpi parīkṣakaiḥ —</p> 
<p><lg><l>sūtraṃ vṛttirvivṛtirlaghvī bṛhatītyubhe vimarśinyau |</l> 
<l>prakaraṇavivaraṇapañcakamiti śāstraṃ pratyabhijñāyāḥ ||</l></lg></p> 
<p>tatredaṃ prathamaṃ sūtram —</p> 
<p><lg><l>kathaṃcidāsādya maheśvarasya</l> 
<l>dāsyaṃ janasyāpyupakāramicchan |</l> 
<l>samastasaṃpatsamavāptihetuṃ</l> 
<l>tatpratyabhijñāmupapādayāmi ||</l></lg> iti | 
<lb/>kathaṃciditi | parameśvarābhinnagurucaraṇāravindayugalasamārādhanena 
<lb/>parameśvaraghaṭitenaivetyarthaḥ | āsādyeti | ā samantātparipūrṇatayā 
<lb/>sādayitvā svātmopabhogyatāṃ nirargalāṃ gamayitvā | tadanena vidita- 
<lb/>vedyatvena parārthaśāstrakaraṇedhikāro darśitaḥ | anyathā pratāraṇameva 
<lb/>prasajyeta | māyottīrṇā api mahāmāyādhikṛtā viṣṇuviriñcyādyā 
<lb/>yadīyaiśvaryaleśeneśvarībhūtāḥ sa bhagavānanavacchinnaprakāśānandasvāta- 
<lb/>ntryaparamārtho maheśvaraḥ | tasya dāsyam | dīyatesmai svāminā sarvaṃ yathā- 
<lb/>bhilaṣitamiti dāsaḥ | parameśvarasvarūpasvātantryapātramityarthaḥ | jana- 
<pb n="192"/> 
<lb/>śabdenādhikāriviṣayaniyamābhāvaḥ prādarśi | yasya yasya hīdaṃ svarūpa- 
<lb/>kathanaṃ tasya tasya mahāphalaṃ bhavati | prajñānasyaiva paramārthaphalatvāt | 
<lb/>tathopadiṣṭaṃ śivadṛṣṭau paramagurubhirbhagavatsomānandanāthapādaiḥ —</p> 
<p><lg><l>ekavāraṃ pramāṇena śāstrādvā guruvākyataḥ |</l> 
<l>jñāte śivatve sarvasthe pratipattyā dṛḍhātmanā ||</l></lg></p> 
<p><lg><l>karaṇena nāsti kṛtyaṃ kvāpi bhāvanayāpi vā |</l> 
<l>jñāte suvarṇe karaṇaṃ bhāvanāṃ vā parityajet ||</l></lg> iti | 
<lb/>apiśabdena svātmanastadabhinnatāmāviṣkurvatā pūrṇatvena svātmani 
<lb/>parārthasaṃpattyatiriktaprayojanāntarāvakāśaśca parākṛtaḥ | parārthaśca prayo- 
<lb/>janaṃ bhavatyeva | tallakṣaṇayogāt | na hyayaṃ devaśāpaḥ svārtha eva prayo- 
<lb/>janaṃ na parārtha iti | ata evoktamakṣapādena — yamarthamadhikṛtya pravartate 
<pb n="193"/> 
<lb/>tatprayojanam (gau. sū. 1 | 1 | 24) iti | upaśabdaḥ sāmīpyārthaḥ | tena 
<lb/>janasya parameśvarasamīpatākaraṇamātraṃ phalam | ata evāha samasteti | 
<lb/>parameśvaratālābhe hi sarvāḥ saṃpadastanniṣyandamayyaḥ saṃpannā eva 
<lb/>rohaṇācalalābhe ratnasaṃpada iva | evaṃ parameśvaratālābhe kimanyatprārtha- 
<lb/>nīyam | taduktamutpalācāryaiḥ —</p> 
<p><lg><l>bhaktilakṣmīsamṛddhānāṃ kimanyadupayācitam |</l> 
<l>etayā vā daridrāṇāṃ kimanyadapayācitam ||</l></lg> iti | 
<lb/>itthaṃ ṣaṣṭhīsamāsapakṣe prayojanaṃ nirdiṣṭam | bahuvrīhipakṣe tūpapāda- 
<lb/>yāmaḥ | samastasya bāhyābhyantarasya nityasukhāderyā saṃpatsiddhista- 
<lb/>thātvaprakāśastasyāḥ samyagavāptiryasyāḥ pratyabhijñāyā hetuḥ sā 
<lb/>tathoktā | tasya maheśvarasya pratyabhijñā prati ābhimukhyena jñānam | 
<lb/>loke hi sa evāyaṃ caitra iti pratisaṃdhānenābhimukhībhūte vastuni 
<lb/>jñānaṃ pratyabhijñeti vyavahriyate | ihāpi prasiddhapurāṇasiddhāgamānumānā- 
<lb/>dijñātaparipūrṇaśaktike parameśvare sati svātmanyabhimukhībhūte taccha- 
<lb/>ktipratisaṃdhānena jñānamudeti nūnaṃ sa eveśvarohamiti | tāmetāṃ pratya- 
<pb n="194"/> 
<lb/>bhijñāmupapādayāmi | upapattiḥ saṃbhavaḥ | saṃbhavatīti tatsamarthācaraṇena 
<lb/>prayojanavyāpāreṇa saṃpādayāmītyarthaḥ |</p> 
<p>yadīśvarasvabhāva evātmā prakāśate tarhi kimanena pratyabhijñāpradarśa- 
<lb/>naprayāseneti cet — tatrāyaṃ samādhiḥ | svaprakāśatayā satatamavabhāsa- 
<lb/>mānepyātmani māyāvaśādbhāgena prakāśamāne pūrṇatāvabhāsasiddhaye dṛ- 
<lb/>kkriyātmakaśaktyāviṣkaraṇena pratyabhijñā pradarśyate | tathā ca prayo- 
<lb/>gaḥ — ayamātmā parameśvaro bhavitumarhati | jñānakriyāśaktimattvāt | 
<lb/>yo yāvati jñātā kartā ca sa tāvatīśvaraḥ prasiddheśvaravadrājavadvā | 
<lb/>ātmā ca viśvajñātā kartā ca | tasmādīśvaroyamiti | avayavapa- 
<lb/>ñcakasyāśrayaṇaṃ māyāvadeva naiyāyikamatasya kakṣīkārāt | taduktamu- 
<lb/>dayākarasūnunā —</p> 
<p><lg><l>kartari jñātari svātmanyādisiddhe maheśvare |</l> 
<l>ajaḍātmā niṣedhaṃ vā siddhiṃ vā vidadhīta kaḥ ||</l></lg> 
<pb n="195"/></p> 
<p><lg><l>kiṃ tu mohavaśādasmindṛṣṭepyanupalakṣite |</l> 
<l>śaktyāviṣkaraṇeneyaṃ pratyabhijñopadarśyate ||</l></lg> 
<lb/>tathā hi —</p> 
<p><lg><l>sarveṣāmiha bhūtānāṃ pratiṣṭhā jīvadāśrayā |</l> 
<l>jñānaṃ kriyā ca bhūtānāṃ jīvatāṃ jīvanaṃ matam ||</l></lg></p> 
<p><lg><l>tatra jñānaṃ svataḥsiddhaṃ kriyā kāryāśritā satī |</l> 
<l>parairapyupalakṣyeta tathānyajñānamucyate ||</l></lg> iti |</p> 
<p><lg><l>yā caiṣāṃ pratibhā tattatpadārthakramarūpitā |</l> 
<l>akramānandacidrūpaḥ pramātā sa maheśvaraḥ ||</l></lg> iti ca | 
<lb/>somānandanāthapādairapi —</p> 
<p><lg><l>sadā śivātmanā vetti sadā vetti madātmanā |</l></lg> ityādi | 
<lb/>jñānādhikāraparisamāptāvapi —</p> 
<p><lg><l>tadaikyena vinā nāsti saṃvidāṃ lokapaddhatiḥ |</l> 
<l>prakāśaikyāttadekatvaṃ mātaikaḥ sa iti sthitiḥ ||</l></lg> 
<pb n="196"/></p> 
<p><lg><l>sa eva vimṛśatvena niyatena maheśvaraḥ |</l> 
<l>vimarśa eva devasya śuddhe jñānakriye yataḥ ||</l></lg> iti | 
<lb/>vivṛtaṃ cābhinavaguptācāryaiḥ | tameva bhāntamanubhāti sarvaṃ tasya bhāsā 
<lb/>sarvamidaṃ vibhāti (kā. 2 | 2) iti śrutyā prakāśacidrūpama- 
<lb/>himnā sarvasya bhāvajātasya bhāsakatvamabhyupeyate | tataśca viṣaya- 
<lb/>prakāśasya nīlaprakāśaḥ pītaprakāśa iti viṣayoparāgabhedādbhedaḥ | 
<lb/>vastutastu deśakālākārasaṃkocavaikalyādabheda eva | sa eva caita- 
<lb/>nyarūpaḥ prakāśaḥ pramātetyucyate | tathā ca paṭhitaṃ śivasūtreṣu — caita- 
<lb/>nyamātmeti | tasya cidrūpatvamanavacchinnavimarśatvamananyonmukhatvamā- 
<lb/>nandaikaghanatvaṃ māheśvaryamiti paryāyaḥ | sa eva hyayaṃ bhāvātmā vimarśaḥ 
<lb/>śuddhe pāramārthikyau jñānakriye | tatra prakāśarūpatā jñānam | svato 
<lb/>jagannirmātṛtvaṃ kriyā | tacca nirūpitaṃ kriyādhikāre —</p> 
<p><lg><l>eṣa cānantaśaktitvādevamābhāsayatyamūn |</l> 
<l>bhāvānicchāvaśādeṣāṃ kriyā nirmātṛtāsya sā ||</l></lg> iti | 
<pb n="197"/> 
<lb/>upasaṃhārepi —</p> 
<p><lg><l>itthaṃ tathā ghaṭapaṭādyākārajagadātmanā |</l> 
<l>tiṣṭhāsorevamicchaiva hetukartṛkṛtā kriyā ||</l></lg> iti |</p> 
<p><lg><l>tasminsatīdamastīti kāryakāraṇatāpi yā |</l> 
<l>sāpyapekṣāvihīnānāṃ jaḍānāṃ nopapadyate ||</l></lg> 
<lb/>iti nyāyena yato jaḍasya na kāraṇatā na vānīśvarasya cetanasyāpi 
<lb/>tasmāttena tena jagadgatajanmasthityādibhāvavikāratattadbhedakriyāsaha- 
<lb/>srarūpeṇa sthātumicchoḥ svatantrasya bhagavato maheśvarasyecchaivottarotta- 
<lb/>ramucchūnasvabhāvā kriyā viśvakartṛtvaṃ vocyata iti | icchāmātreṇa 
<lb/>jagannirmāṇamityatra dṛṣṭāntopi spaṣṭaṃ nirdiṣṭaḥ —</p> 
<p><lg><l>yogināmapi mṛdbīje vinaivecchāvaśena yat |</l> 
<l>ghaṭādi jāyate tattatsthirabhāvakriyākaram ||</l></lg> iti | 
<lb/>yadi ghaṭādikaṃ prati mṛdādyeva paramārthataḥ kāraṇaṃ syāttarhi kathaṃ 
<pb n="198"/> 
<lb/>yogīcchāmātreṇa ghaṭādijanma syāt | athocyetānya eva mṛdbījādi- 
<lb/>janyā ghaṭāṅkurādayo yogīcchājanyāstvanya eveti tatrāpi bodhyase — 
<lb/>sāmagrībhedāttāvatkāryabheda iti sarvajanaprasiddham |</p> 
<p>ye tu varṇayanti nopādānaṃ vinā ghaṭādyutpattiriti yogī tvicchayā 
<lb/>paramāṇūnvyāpārayansaṃghaṭayatīti tepi bodhanīyāḥ | yadi paridṛṣṭa- 
<lb/>kāryakāraṇabhāvaviparyayo na labhyeta tarhi ghaṭe mṛddaṇḍacakrādi dehe 
<lb/>strīpuruṣasaṃyogādi sarvamapekṣyeta | tathā ca yogīcchāsamanantarasaṃ- 
<lb/>jātaghaṭadehādisaṃbhavo duḥsamartha eva syāt | cetana eva tu tathā 
<lb/>bhāti bhagavānbhūribhago mahādevo niyatyanuvartanollaṅghanaghanatarasvā- 
<lb/>tantrya iti pakṣe na kācidanupapattiḥ | ata evoktaṃ vasuguptācāryaiḥ — 
<pb n="199"/></p> 
<p><lg><l>nirupādānasaṃbhāramabhittāveva tanvate |</l> 
<l>jagaccitraṃ namastasmai kalānāthāya śūline ||</l></lg> iti |</p> 
<p>nanu pratyagātmanaḥ parameśvarābhinnatve saṃsārasaṃbandhaḥ kathaṃ bhavediti 
<lb/>cet — tatroktamāgamādhikāre —</p> 
<p><lg><l>eṣa pramātā māyāndhaḥ saṃsārī karmabandhanaḥ |</l> 
<l>vidyādijñāpitaiśvaryaścidghano mukta ucyate ||</l></lg> iti |</p> 
<p>nanu prameyasya pramātrabhinnatve baddhamuktayoḥ prameyaṃ prati ko viśeṣaḥ | 
<lb/>atrāpyuttaramuktaṃ tattvārthasaṃgrahādhikāre —</p> 
<p><lg><l>meyaṃ sādhāraṇaṃ muktaḥ svātmābhedena manyate |</l> 
<l>maheśvaro yathā baddhaḥ punaratyantabhedavat ||</l></lg> iti | 
<pb n="200"/></p> 
<p>nanvātmanaḥ parameśvaratvaṃ svābhāvikaṃ cennārthaḥ pratyabhijñāprārthanayā | 
<lb/>na hi bījamapratyabhijñātaṃ sati sahakārisākalyeṅkuraṃ notpādayati | 
<lb/>tasmātkasmādvātmapratyabhijñāne nirbandha iti cet — ucyate | śṛṇu tāva- 
<lb/>didaṃ rahasyam | dvividhā hyarthakriyā bāhyāṅkurādikā pramātṛviśrānti- 
<lb/>camatkārasārā prītyādirūpā ca | tatrādyā pratyabhijñānaṃ nāpekṣate | 
<lb/>dvitīyā tu tadapekṣata eva | ihāpyahamīśvara ityevaṃbhūtacamatkāra- 
<lb/>sārā parāparasiddhilakṣaṇajīvātmaikatvaśaktivibhūtirūpārthakriyeti 
<lb/>svarūpapratyabhijñānamapekṣaṇīyam | nanu pramātṛviśrāntisārārthakriyā 
<lb/>pratyabhijñānena vinā adṛṣṭā satī tasmindṛṣṭeti kva dṛṣṭam | atrocyate | 
<lb/>nāyakaguṇagaṇasaṃśravaṇapravṛddhānurāgā kācana kāminī madanavihvalā 
<lb/>virahakleśamasahamānā madanalekhāvalambanena svāvasthānivedanāni 
<lb/>vidhatte | tathā vegāttannikaṭamaṭantyapi tasminnavalokitepi tadavalokanaṃ 
<lb/>tadīyaguṇaparāmarśābhāve janasādhāraṇatvaṃ prāpte hṛdayaṃgamabhāvaṃ na 
<lb/>labhate | yadā tu dūtīvacanāttadīyaguṇaparāmarśaṃ karoti tadā tatkṣaṇa- 
<pb n="201"/> 
<lb/>meva pūrṇabhāvamabhyeti | evaṃ svātmani viśveśvarātmanā bhāsamānepi 
<lb/>tannirbhāsanaṃ tadīyaguṇaparāmarśavirahasamaye pūrṇabhāvaṃ na saṃpādayati | 
<lb/>yadā tu guruvacanādinā sarvajñatvasarvakartṛtvādilakṣaṇaparameśvaro- 
<lb/>tkarṣaparāmarśo jāyate tadā tatkṣaṇameva pūrṇātmatālābhaḥ | taduktaṃ 
<lb/>caturthe vimarśe —</p> 
<p><lg><l>taistairapyupayācitairupanatastasyāḥ sthitopyantike</l> 
<l>kānto lokasamāna evamaparijñāto na rantuṃ yathā |</l> 
<l>lokasyaiṣa tathānavekṣitaguṇaḥ svātmāpi viśveśvaro</l> 
<l>naivāyaṃ nijavaibhavāya tadiyaṃ tatpratyabhijñoditā ||</l></lg> iti | 
<lb/>abhinavaguptādibhirācāryairvihitapratānopyayamarthaḥ saṃgrahamupakramamāṇai- 
<lb/>rasmābhirvistarabhiyā na pratānita iti sarvaṃ śivam ||</p> 
<trailer>iti śrīmatsāyaṇamādhavīye sarvadarśanasaṃgrahe pratyabhijñādarśanam ||</trailer>
</div> 
<div n="9"><pb n="202"/> 
<head>atha raseśvaradarśanam || 9 ||</head>
<p>apare māheśvarāḥ parameśvaratādātmyavādinopi piṇḍasthairye sarvā- 
<lb/>bhimatā jīvanmuktiḥ setsyatītyāsthāya piṇḍasthairyopāyaṃ pāradādipa- 
<lb/>davedanīyaṃ rasameva saṃgirante |</p> 
<p>rasasya pāradatvaṃ saṃsāraparapāraprāpaṇahetutvena | taduktam —</p> 
<p><lg><l>saṃsārasya paraṃ pāraṃ dattesau pāradaḥ smṛtaḥ |</l></lg> iti | 
<lb/>rasārṇavepi —</p> 
<p><lg><l>pārado gadito yasmātparārthaṃ sādhakottamaiḥ |</l> 
<l>suptoyaṃ matsamo devi mama pratyaṅgasaṃbhavaḥ ||</l></lg></p> 
<p><lg><l>mama deharaso yasmādrasastenāyamucyate |</l></lg> iti | 
<lb/>nanu prakārāntareṇāpi jīvanmuktiyuktau neyaṃ vācoyuktiryuktimatīti 
<pb n="203"/> 
<lb/>cenna | ṣaṭsvapi darśaneṣu dehapātānantaraṃ mukteruktatayā tatra viśvāsā- 
<lb/>nupapattyā nirvicikitsapravṛtteranupapatteḥ | tadapyuktaṃ tatraiva —</p> 
<p><lg><l>ṣaḍdarśanepi muktistu darśitā piṇḍapātane |</l> 
<l>karāmalakavatsāpi pratyakṣā nopalabhyate ||</l></lg></p> 
<p><lg><l>tasmāttaṃ rakṣayetpiṇḍaṃ rasaiścaiva rasāyanaiḥ |</l></lg> iti | 
<lb/>govindabhagavatpādācāryairapi —</p> 
<p><lg><l>iti dhanaśarīrabhogānmatvānityānsadaiva yatanīyam |</l> 
<l>muktau sā ca jñānāttaccābhyāsātsa ca sthire dehe ||</l></lg> iti |</p> 
<p>nanu vinaśvaratayā dṛśyamānasya dehasya kathaṃ nityatvamavasīyata iti 
<lb/>cet — maivaṃ maṃsthāḥ | ṣāṭkauśikasya śarīrasyānityatvepi rasābhrakapa- 
<lb/>dābhilapyaharagaurīsṛṣṭijātasya nityatvopapatteḥ |</p> 
<p>tathā ca rasahṛdaye —</p> 
<p><lg><l>ye cātyaktaśarīrā haragaurīsṛṣṭijāṃ tanuṃ prāptāḥ |</l> 
<l>muktāste rasasiddhā mantragaṇaḥ kiṃkaro yeṣām ||</l></lg> (ra. hṛ. 1 | 7) iti | 
<lb/>tasmājjīvanmuktiṃ samīhamānena yoginā prathamaṃ divyatanurvidheyā | 
<lb/>haragaurīsṛṣṭisaṃyogajanitatvaṃ ca rasasya harajatvenābhrakasya gaurīsaṃbha- 
<lb/>vatvena tattadātmakatvamuktam — 
<pb n="204"/></p> 
<p><lg><l>abhrakastava bījaṃ tu mama bījaṃ tu pāradaḥ |</l> 
<l>anayormelanaṃ devi mṛtyudāridryanāśanam ||</l></lg> iti |</p> 
<p>atyalpamidamucyate devadaityamunimānavādiṣu bahavo rasasāmarthyā- 
<lb/>ddivyaṃ dehamāśritya jīvanmuktimāśritāḥ śrūyante raseśvarasiddhānte —</p> 
<p><lg><l>devāḥ kecinmaheśādyā daityāḥ kāvyapuraḥsarāḥ |</l> 
<l>munayo vālakhilyādyā nṛpāḥ someśvarādayaḥ ||</l></lg></p> 
<p><lg><l>govindabhagavatpādācāryo govindanāyakaḥ |</l> 
<l>carvaṭiḥ kapilo vyāliḥ kāpāliḥ kandalāyanaḥ ||</l></lg></p> 
<p><lg><l>etenye bahavaḥ siddhā jīvanmuktāścaranti hi |</l> 
<l>tanuṃ rasamayīṃ prāpya tadātmakakathācaṇāḥ ||</l></lg> iti | 
<lb/>ayamevārthaḥ parameśvareṇa parameśvarīṃ prati prapañcitaḥ —</p> 
<p><lg><l>karmayogeṇa deveśi prāpyate piṇḍadhāraṇam |</l> 
<l>rasaśca pavanaśceti karmayogo dvidhā smṛtaḥ ||</l></lg></p> 
<p><lg><l>mūrchito harati vyādhīnmṛto jīvayati svayam |</l> 
<l>baddhaḥ khecaratāṃ kuryādraso vāyuśca bhairavi ||</l></lg> iti | 
<lb/>mūrchitasvarūpamuktam —</p> 
<p><lg><l>nānāvarṇo bhavetsūto vihāya ghanacāpalam |</l> 
<l>lakṣaṇaṃ dṛśyate yasya mūrchitaṃ taṃ vadanti hi ||</l></lg></p> 
<p><lg><l>ārdratvaṃ ca ghanatvaṃ ca tejo gauravacāpalam |</l> 
<l>yasyaitāni na dṛśyante taṃ vidyānmṛtasūtakam ||</l></lg> iti | 
<pb n="205"/> 
<lb/>anyatra baddhasvarūpamapyabhyadhāyi —</p> 
<p><lg><l>akṣataśca laghudrāvī tejasvī nirmalo guruḥ |</l> 
<l>sphoṭanaṃ punarāvṛttau baddhasūtasya lakṣaṇam ||</l></lg> iti |</p> 
<p>nanu haragaurīsṛṣṭisiddhau piṇḍasthairyamāsthātuṃ pāryate | tatsiddhireva 
<lb/>kathamiti cet — na | aṣṭādaśasaṃskāravaśāttadupapatteḥ | taduktamācāryaiḥ —</p> 
<p><lg><l>tasya prasādhanavidhau sudhiyā pratikarmanirmalāḥ prathamam |</l> 
<l>aṣṭādaśa saṃskārā vijñātavyāḥ prayatnena ||</l></lg> iti | 
<lb/>te ca saṃskārā nirūpitāḥ —</p> 
<p><lg><l>svedanamardanamūrchanasthāpanapātananirodhaniyamāśca |</l> 
<l>dīpanagaganagrāsapramāṇamatha jāraṇapidhānam ||</l></lg></p> 
<p><lg><l>garbhadrutibāhyadrutikṣāraṇasaṃrāgasāraṇāścaiva |</l> 
<l>krāmaṇavedhau bhakṣaṇamaṣṭādaśadheti rasakarma ||</l></lg> iti | 
<lb/>tatprapañcastu govindabhagavatpādācāryasarvajñarāmeśvarabhaṭṭārakaprabhṛti- 
<lb/>bhiḥ prācīnairācāryairnirūpita iti granthabhūyastvabhayādudāsyate | na 
<lb/>ca rasaśāstraṃ dhātuvādārthameveti mantavyam | dehavedhadvārā muktereva 
<lb/>paramaprayojanatvāt | taduktaṃ rasārṇave —</p> 
<p><lg><l>lohavedhastvayā deva yadarthamupavarṇitaḥ |</l> 
<l>taṃ dehavedhamācakṣva yena syātkhecarī gatiḥ ||</l></lg> 
<pb n="206"/></p> 
<p><lg><l>yathā lohe tathā dehe kartavyaḥ sūtakaḥ satā |</l> 
<l>samānaṃ kurute devi pratyayaṃ dehalohayoḥ |</l> 
<l>pūrvaṃ lohe parīkṣeta paścāddehe prayojayet ||</l></lg> iti |</p> 
<p>nanu saccidānandātmakaparatattvasphuraṇādeva muktisiddhau kimanena 
<lb/>divyadehasaṃpādanaprayāseneti cet — tadetadvārtam | avārtaśarīrālābhe 
<lb/>tadvārtāyā ayogāt | taduktaṃ rasahṛdaye —</p> 
<p><lg><l>galitānalpavikalpaḥ sarvādhvavivakṣitaścidānandaḥ |</l> 
<l>sphuritopyasphuritatanoḥ karoti kiṃ jantuvargasya ||</l></lg> (ra. hṛ. 1 | 20) iti |</p> 
<p><lg><l>yajjarayā jarjaritaṃ kāsaśvāsādiduḥkhaviśadaṃ ca |</l> 
<l>yogyaṃ tanna samādhau pratihatabuddhīndriyaprasaram ||</l></lg> (ra. hṛ. 1 | 29)</p> 
<p><lg><l>bālaḥ ṣoḍaśavarṣo viṣayarasāsvādalampaṭaḥ parataḥ |</l> 
<l>yātaviveko vṛddho martyaḥ kathamāpnuyānmuktim ||</l></lg> iti |</p> 
<p>nanu jīvatvaṃ nāma saṃsāritvam | tadviparītatvaṃ muktatvam | tathā 
<lb/>ca parasparaviruddhayoḥ kathamekāyatanatvamupapannaṃ syāditi cet — tada- 
<lb/>nupapannam | vikalpānupapatteḥ | muktistāvatsarvatīrthakarasaṃmatā | sā kiṃ 
<lb/>jñeyapade niviśate na vā | carame śaśaviṣāṇakalpā syāt | prathame na 
<pb n="207"/> 
<lb/>jīvanaṃ varjanīyam | ajīvato jñātṛtvānupapatteḥ | taduktaṃ raseśvara- 
<lb/>siddhānte —</p> 
<p><lg><l>rasāṅkameyamārgokto jīvamokṣonyathā tu na |</l> 
<l>pramāṇāntaravādeṣu yuktibhedāvalambiṣu ||</l></lg></p> 
<p><lg><l>jñātṛjñeyamidaṃ viddhi sarvatantreṣu saṃmatam |</l> 
<l>nājīvañjñāsyati jñeyaṃ yadatostyeva jīvanam ||</l></lg> iti |</p> 
<p>na cedamadṛṣṭacaramiti mantavyam | viṣṇusvāmimatānusārimirnṛpa- 
<lb/>ñcāsyaśarīrasya nityatvopapādanāt | taduktaṃ sākārasiddhau —</p> 
<p><lg><l>saccinnityanijācintyapūrṇānandaikavigraham |</l> 
<l>nṛpañcāsyamahaṃ vande śrīviṣṇusvāmisaṃmatam ||</l></lg> iti | 
<lb/>nanvetatsāvayavaṃ rūpavadavabhāsamānaṃ nṛkaṇṭhīravāṅgaṃ saditi na saṃga- 
<lb/>cchata ityādinākṣepapuraḥsaraṃ sanakādipratyakṣaṃ — sahasraśīrṣā puruṣaḥ 
<lb/>(śve. 3 | 14) ityādiśruti —</p> 
<p><lg><l>tamadbhutaṃ bālakamambujekṣaṇaṃ caturbhujaṃ śaṅkhagadādyudāyudham |</l></lg> (bhāga. 10 pū. 3 | 9) 
<pb n="208"/> 
<lb/>ityādipurāṇalakṣaṇena pramāṇatrayeṇa siddhaṃ nṛpañcānanāṅgaṃ kathamasa- 
<lb/>tsyāditi sadādīni viśeṣaṇāni garbhaśrīkāntamiśrairviṣṇusvāmi- 
<lb/>caraṇapariṇatāntaḥkaraṇaiḥ pratipāditāni | tasmādasmadiṣṭadehanityatva- 
<lb/>matyantādṛṣṭaṃ na bhavatīti puruṣārthakāmukaiḥ puruṣaireṣṭavyam | ata 
<lb/>evoktam —</p> 
<p><lg><l>āyatanaṃ vidyānāṃ mūlaṃ dharmārthakāmamokṣāṇām |</l> 
<l>śreyaḥ paraṃ kimanyaccharīramajarāmaraṃ vihāyaikam ||</l></lg> iti | 
<lb/>ajarāmarīkaraṇasamarthaśca rasendra eva | tadāha —</p> 
<p><lg><l>ekosau rasarājaḥ śarīramajarāmaraṃ kurute |</l></lg> iti | 
<lb/>kiṃ varṇyate rasasya māhātmyam | darśanasparśanādināpi mahatphalaṃ bhavati | 
<lb/>taduktaṃ rasārṇave —</p> 
<p><lg><l>darśanātsparśanāttasya bhakṣaṇātsmaraṇādapi |</l> 
<l>pūjanādrasadānācca dṛśyate ṣaḍvidhaṃ phalam ||</l></lg></p> 
<p><lg><l>kedārādīni liṅgāni pṛthivyāṃ yāni kānicit |</l> 
<l>tāni dṛṣṭvā tu yatpuṇyaṃ tatpuṇyaṃ rasadarśanāt ||</l></lg> ityādinā | 
<lb/>anyatrāpi —</p> 
<p><lg><l>kāśyādisarvaliṅgebhyo rasaliṅgārcanācchivaḥ |</l> 
<l>prāpyate yena talliṅgaṃ bhogārogyāmṛtapradam ||</l></lg> iti | 
<lb/>rasanindāyāḥ pratyavāyopi darśitaḥ — 
<pb n="209"/></p> 
<p><lg><l>pramādādrasanindāyāḥ śrutāvenaṃ smaretsudhīḥ |</l> 
<l>drāktyajennindakaṃ nityaṃ nindayā pūritāśubham ||</l></lg> iti | 
<lb/>tasmādasmaduktayā rītyā divyaṃ dehaṃ saṃpādya yogābhyāsavaśātpara- 
<lb/>tattve dṛṣṭe puruṣārthaprāptirbhavati | tadā —</p> 
<p><lg><l>bhrūyugamadhyagataṃ yacchikhividyutsūryavajjagadbhāsi |</l> 
<l>keṣāṃcitpuṇyadṛśāmunmīlati cinmayaṃ jyotiḥ ||</l></lg></p> 
<p><lg><l>paramānandaikarasaṃ paramaṃ jyotiḥsvabhāvamavikalpam |</l> 
<l>vigalitasakalakleśaṃ jñeyaṃ śāntaṃ svasaṃvedyam ||</l></lg></p> 
<p><lg><l>tasminnādhāya manaḥ sphuradakhilaṃ cinmayaṃ jagatpaśyan |</l> 
<l>utsannakarmabandho brahmatvamihaiva cāpnoti ||</l></lg> (ra. hṛ. 1 | 21 — 1 | 23) 
<lb/>śrutiśca — raso vai saḥ | rasaṃ hyevāyaṃ labdhvānandī bhavati (tai. 2 | 7 | 1) 
<lb/>iti | taditthaṃ bhavadainyaduḥkhabharataraṇopāyo rasa eveti siddham | 
<lb/>tathā ca rasasya parabrahmaṇā sāmyamiti pratipādakaḥ ślokaḥ —</p> 
<p><lg><l>yaḥ syātprāvaraṇāvimocanadhiyāṃ sādhyaḥ prakṛtyā punaḥ</l> 
<l>saṃpannaḥ saha tena dīvyati paraṃ vaiśvānare jāgrati |</l> 
<l>jñāto yadyaparaṃ na vedayati ca svasmātsvayaṃ dyotate</l> 
<l>yo brahmeva sa dainyasaṃsṛtibhayātpāyādasau pāradaḥ ||</l></lg> iti ||</p> 
<trailer>iti śrīmatsāyaṇamādhavīye sarvadarśanasaṃgrahe raseśvaradarśanam ||</trailer>
</div> 
<div n="10"><pb n="210"/> 
<head>athaulūkyadarśanam || 10 ||</head>
<p>iha khalu nikhilaprekṣāvānnisargapratikūlavedanīyatayā nikhilātma- 
<lb/>saṃvedanasiddhaṃ duḥkhaṃ jihāsustaddhānopāyaṃ jijñāsuḥ parameśvarasākṣā- 
<lb/>tkāramupāyamākalayati |</p> 
<p><lg><l>yadā carmavadākāśaṃ veṣṭayiṣyanti mānavāḥ |</l> 
<l>tadā śivamavijñāya duḥkhasyānto bhaviṣyati ||</l></lg> 
<pb n="211"/> 
<lb/>ityādivacananicayaprāmāṇyāt | parameśvarasākṣātkāraśca śravaṇamana- 
<lb/>nabhāvanābhirbhāvanīyaḥ | yadāha —</p> 
<p><lg><l>āgamenānumānena dhyānābhyāsabalena ca |</l> 
<l>tridhā prakalpayanprajñāṃ labhate yogamuttamam ||</l></lg> iti | 
<lb/>tatra mananamanumānādhīnam | anumānaṃ ca vyāptijñānādhīnam | vyāptijñānaṃ 
<lb/>ca padārthavivekasāpekṣam | ataḥ padārthaṣaṭkam athāto dharmaṃ vyā- 
<lb/>khyāsyāmaḥ (ka. sū. 1 | 1 | 1) ityādikāyāṃ daśalakṣaṇyāṃ kaṇabhakṣeṇa 
<lb/>bhagavatā vyavasthāpitam |</p> 
<p>tatrāhnikadvayātmake prathamedhyāye samavetāśeṣapadārthakathanamakāri | 
<pb n="212"/> 
<lb/>tatrāpi prathamāhnike jātimannirūpaṇam | dvitīyāhnike jātiviśeṣayo- 
<lb/>rnirūpaṇam | āhnikadvayayukte dvitīyedhyāye dravyanirūpaṇam | tatrāpi 
<lb/>prathamāhnike bhūtaviśeṣalakṣaṇam | dvitīye dikkālapratipādanam | 
<lb/>āhnikadvayayukte tṛtīya ātmāntaḥkaraṇalakṣaṇam | tatrāpyātmala- 
<lb/>kṣaṇaṃ prathame | dvitīyentaḥkaraṇalakṣaṇam | āhnikadvayayukte caturthe 
<lb/>śarīratadupayogivivecanam | tatrāpi prathame tadupayogivivecanam | 
<lb/>dvitīye śarīravivecanam | āhnikadvayavati pañcame karmapratipādanam | 
<lb/>tatrāpi prathame śarīrasaṃbandhikarmacintanam | dvitīye mānasakarmaci- 
<lb/>ntanam | āhnikadvayaśālini ṣaṣṭhe śrautadharmanirūpaṇam | tatrāpi 
<lb/>prathame dānapratigrahadharmavivekaḥ | dvitīye cāturāśramyocitadharma- 
<lb/>nirūpaṇam | tathāvidhe saptame guṇasamavāyapratipādanam | tatrāpi 
<lb/>prathame buddhinirapekṣaguṇapratipādanam | dvitīye tatsāpekṣaguṇapra- 
<lb/>tipādanaṃ samavāyapratipādanaṃ ca | aṣṭame nirvikalpakasavikalpakapra- 
<lb/>tyakṣapramāṇacintanam | navame buddhiviśeṣapratipādanam | daśamenumāna- 
<lb/>bhedapratipādanam | 
<pb n="213"/></p> 
<p>tatroddeśo lakṣaṇaṃ parīkṣā ceti trividhāsya śāstrasya pravṛttiḥ | 
<lb/>nanu vibhāgāpekṣayā cāturvidhye vaktavye kathaṃ traividhyamuktamiti cait-maivaṃ 
<lb/>maṃsthāḥ | vibhāgasya viśeṣoddeśarūpatvāduddeśa evāntarbhāvāt | tatra 
<lb/>dravyaguṇakarmasāmānyaviśeṣasamavāyā iti ṣaḍeva te padārthā ityuddeśaḥ | 
<lb/>kimatra kramaniyame kāraṇam | ucyate | samastapadārthāyatanatvena pradhā- 
<lb/>nasya dravyasya prathamamuddeśaḥ | anantaraṃ guṇatvopādhinā sakaladravyavṛtte- 
<lb/>rguṇasya | tadanu sāmānyavattvasāmyātkarmaṇaḥ | paścāttattritayāśritasya 
<lb/>sāmānyasya | tadanantaraṃ samavāyādhikaraṇasya viśeṣasya | antevaśi- 
<lb/>ṣṭasya samavāyasyeti | 
<pb n="214"/></p> 
<p>nanu ṣaḍeva padārthā iti kathaṃ kathyate | abhāvasyāpi sadbhāvāditi 
<lb/>cet-maivaṃ vocaḥ | nañarthānullikhitadhīviṣayatayā bhāvarūpatayā ṣaḍeveti 
<lb/>vivakṣitatvāt | tathāpi kathaṃ ṣaḍeveti niyama upapadyate | vikalpā- 
<lb/>nupapatteḥ | tathā hi | niyamavyavacchedyaṃ pramitaṃ na vā | pramitatve kathaṃ 
<lb/>niṣedhaḥ | apramitatve kathaṃtarām | na hi kaścitprekṣāvānmūṣikaviṣāṇaṃ 
<lb/>pratiṣeddhuṃ yatate | tataścānupapatterna niyama iti cet — maivaṃ bhāṣiṣṭhāḥ | 
<lb/>saptamatayā pramitendhakārādau bhāvatvasya bhāvatayā pramite śaktisā- 
<pb n="215"/> 
<lb/>dṛśyādau saptamatvasya ca niṣedhāditi kṛtaṃ vistareṇa |</p> 
<p>tatra dravyāditritayasya dravyatvādijātirlakṣaṇam | dravyatvaṃ nāma ga- 
<lb/>ganāravindasamavetatve sati nityatve sati gandhāsamavetatvam | guṇatvaṃ 
<lb/>nāma samavāyikāraṇāsamavetāsamavāyikāraṇabhinnasamavetasattāsā- 
<pb n="216"/> 
<lb/>kṣādvyāpyajātiḥ | karmatvaṃ nāma nityāsamavetatvasahitasattāsākṣā- 
<lb/>dvyāpyajātiḥ | sāmānyaṃ tu pradhvaṃsapratiyogitvarahitamanekasamavetam | 
<pb n="217"/> 
<lb/>viśeṣo nāmānyonyābhāvavirodhisāmānyarahitaḥ samavetaḥ | samavā- 
<lb/>yastu samavāyarahitaḥ saṃbandha iti ṣaṇṇāṃ lakṣaṇāni vyavasthitāni |</p> 
<p>dravyaṃ navavidhaṃ pṛthivyaptejovāyvākāśakāladigātmamanāṃsīti | 
<lb/>tatra pṛthivyādicatuṣṭayasya pṛthivītvādijātirlakṣaṇam | pṛthivītvaṃ 
<pb n="218"/> 
<lb/>nāma pākajarūpasamānādhikaraṇadravyatvasākṣādvyāpyajātiḥ | aptvaṃ 
<lb/>nāma saritsāgarasamavetatve sati jvalanāsamavetaṃ sāmānyam | teja- 
<lb/>stvaṃ nāma candracāmīkarasamavetatve sati salilāsamavetaṃ sāmānya- 
<lb/>m | vāyutvaṃ nāma tvagindriyasamavetadravyatvasākṣādvyāpyajātiḥ | 
<lb/>ākāśakāladiśāmekaikatvādaparajātyabhāve pāribhāṣikyastisraḥ 
<lb/>saṃjñā bhavanti ākāśaḥ kālo digiti | saṃyogājanyajanyaviśeṣagu- 
<pb n="219"/> 
<lb/>ṇasamānādhikaraṇaviśeṣādhikaraṇamākāśam | vibhutve sati digasa- 
<lb/>mavetaparatvāsamavāyikāraṇādhikaraṇaḥ kālaḥ | akālatve satya- 
<lb/>viśeṣaguṇā mahatī dik | ātmamanasorātmatvamanastve | ātmatvaṃ 
<lb/>nāmāmūrtasamavetadravyatvāparajātiḥ | manastvaṃ nāma dravyasamavāyi- 
<lb/>kāraṇatvarahitāṇusamavetadravyatvāparajātiḥ |</p> 
<p>rūparasagandhasparśasaṃkhyāparimāṇapṛthaktvasaṃyogavibhāgaparatvāpara- 
<lb/>tvabuddhisukhaduḥkhecchādveṣaprayatnāśca kaṇṭhoktāḥ saptadaśa caśabdasamu- 
<pb n="220"/> 
<lb/>ccitā gurutvadravatvasnehasaṃskārādṛṣṭaśabdāḥ saptaivetyevaṃ caturviṃśati- 
<lb/>rguṇāḥ | tatra rūpādiśabdāntānāṃ rūpatvādijātirlakṣaṇam | rūpatvaṃ 
<lb/>nāma nīlasamavetaguṇatvāparajātiḥ | anayā diśā śiṣṭānāṃ lakṣa- 
<lb/>ṇāni draṣṭavyāni |</p> 
<p>karma pañcavidham | utkṣepaṇāpakṣepaṇākuñcanaprasāraṇagamanabhedāt | 
<lb/>bhramaṇarecanādīnāṃ gamana evāntarbhāvaḥ | utkṣepaṇādīnāmutkṣepaṇatvādi- 
<lb/>jātirlakṣaṇam | tatrotkṣepaṇatvaṃ nāmordhvadeśasaṃyogāsamavāyikāraṇa- 
<lb/>samavetakarmatvāparajātiḥ | evamapakṣepaṇatvādīnāṃ lakṣaṇaṃ kartavyam |</p> 
<p>sāmānyaṃ dvividhaṃ paramaparaṃ ca | paraṃ sattā dravyaguṇasamavetā | 
<lb/>aparaṃ dravyatvādi | tallakṣaṇaṃ prāgevoktam |</p> 
<p>viśeṣāṇāmanantatvātsamavāyasya caikatvādvibhāgo na saṃbhavati | 
<lb/>tallakṣaṇaṃ ca prāgevāvādi |</p> 
<p><lg><l>dvitve ca pākajotpattau vibhāge ca vibhāgaje |</l> 
<l>yasya na skhalitā buddhistaṃ vai vaiśeṣikaṃ viduḥ ||</l></lg> 
<pb n="221"/> 
<lb/>ityābhāṇakasya sadbhāvāddvitvādyutpattiprakāraḥ pradarśyate | tatra 
<lb/>prathamamindriyārthasaṃnikarṣaḥ (1) | tasmādekatvasāmānyajñānam (2) | 
<lb/>tatopekṣābuddhiḥ (3) | tato dvitvotpattiḥ (4) | tato dvitvatvesāmā- 
<lb/>nyajñānam (5) | tasmāddvitvaguṇajñānam (6) | tato dve dravye iti dhīḥ 
<lb/>(7) | tataḥ saṃskāraḥ (8) | tadāha —</p> 
<p><lg><l>ādāvindriyasaṃnikarṣaghaṭanādekatvasāmānyadhī-</l> 
<l>rekatvobhayagocarā matirato dvitvaṃ tato jāyate |</l> 
<l>dvitvatvapramitistato nu parato dvitvapramānantaraṃ</l> 
<l>dve dravye iti dhīriyaṃ nigaditā dvitvodayaprakriyā ||</l></lg> iti |</p> 
<p>dvitvāderapekṣābuddhijanyatve kiṃ pramāṇam | atrāhurācāryāḥ — 
<lb/>apekṣābuddhirdvitvāderutpādikā bhavitumarhati | vyañjakatvānupapattau 
<pb n="222"/> 
<lb/>tenānuvidhīyamānatvāt | śabdaṃ prati saṃyogavaditi | vayaṃ tu 
<lb/>brūmaḥ — dvitvādikamekatvadvayaviṣayānityabuddhivyaṅgyaṃ na bhavati ane- 
<lb/>kāśritaguṇatvātpṛthaktvādivaditi |</p> 
<p>nivṛttikramo nirūpyate — apekṣābuddhita ekatvasāmānyajñānasya 
<lb/>dvitvotpattisamakālaṃ nivṛttiḥ | apekṣābuddherdvitvatvasāmānyajñānā- 
<lb/>ddvitvaguṇabuddhisamasamayam | dvitvasyāpekṣābuddhinivṛtterdravyabuddhisa- 
<lb/>makālam | guṇabuddherdravyabuddhitaḥ saṃskārotpattisamakālam | dravyabu- 
<lb/>ddhestadanantaraṃ saṃskārāditi | tathā ca saṃgrahaślokāḥ —</p> 
<p><lg><l>ādāvapekṣābuddhyā hi naśyedekatvajātidhīḥ |</l> 
<l>dvitvodayasamaṃ paścātsā ca tajjātibuddhitaḥ ||</l></lg></p> 
<p><lg><l>dvitvākhyaguṇadhīkāle tato dvitvaṃ nivartate |</l> 
<pb n="223"/> 
<l>apekṣābuddhināśena dravyadhījanmakālataḥ ||</l></lg></p> 
<p><lg><l>guṇabuddhirdravyabuddhyā saṃskārotpattikālataḥ |</l> 
<l>dravyabuddhiśca saṃskārāditi nāśakramo mataḥ ||</l></lg> iti |</p> 
<p>buddherbuddhyantaravināśyatve saṃskāravināśyatve ca pramāṇam — vivā- 
<lb/>dādhyāsitāni jñānānyuttarottarakāryavināśyāni kṣaṇikavibhuviśeṣa- 
<lb/>guṇatvācchabdavat | kvaciddravyārambhakasaṃyogapratidvandvivibhāgajanaka- 
<lb/>karmasamakālamekatvasāmānyacintayāśrayanivṛttereva dvitvanivṛttiḥ | 
<lb/>karmasamakālamapekṣābuddhicintanādubhābhyāmiti saṃkṣepaḥ | 
<pb n="224"/> 
<lb/>apekṣābuddhirnāma vināśakavināśapratiyoginī buddhiriti boddhavyam | 
<lb/>atha dvyaṇukanāśamārabhya katibhiḥ kṣaṇaiḥ punaranyaddvyaṇukamutpadya 
<pb n="225"/> 
<lb/>rūpādimadbhavatīti jijñāsāyāmutpattiprakāraḥ kathyate — nodanādi- 
<lb/>krameṇa dvyaṇukanāśaḥ | naṣṭe dvyaṇuke paramāṇāvagnisaṃyogācchyāmādīnāṃ 
<lb/>nivṛttiḥ | nivṛtteṣu śyāmādiṣu punaranyasmādagnisaṃyogādraktādīnā- 
<lb/>mutpattiḥ | utpanneṣu raktādiṣvadṛṣṭavadātmasaṃyogātparamāṇau dravyārambha- 
<lb/>ṇāya kriyā | tayā pūrvadeśādvibhāgaḥ | vibhāgena pūrvadeśasaṃyoganivṛttiḥ | 
<lb/>tasminnivṛtte paramāṇvantareṇa saṃyogotpattiḥ | saṃyuktābhyāṃ paramāṇubhyāṃ 
<lb/>dvyaṇukārambhaḥ | ārabdhe dvyaṇuke kāraṇaguṇādibhyaḥ kāryaguṇādīnāṃ 
<lb/>rūpādīnāmutpattiriti yathākramaṃ nava kṣaṇāḥ | daśakṣaṇādiprakārāntaraṃ 
<lb/>vistarabhayānneha pratanyate | itthaṃ pīlupākaprakriyā | piṭharapākaprakriyā 
<lb/>tu naiyāyikadhīsaṃmatā | 
<pb n="226"/></p> 
<p>vibhāgajavibhāgo dvividhaḥ — kāraṇamātravibhāgajaḥ kāraṇākā- 
<lb/>raṇavibhāgajaśca | tatra prathamaḥ kathyate — kāryavyāpte kāraṇe karmotpannaṃ 
<lb/>yadāvayavāntarādvibhāgaṃ vidhatte na tadākāśādideśādvibhāgaḥ | 
<lb/>yadā tvākāśādideśādvibhāgo na tadāvayavāntarāditi sthiti- 
<lb/>niyamaḥ | karmaṇo gaganavibhāgākartṛtvasya dravyārambhakasaṃyogavirodhi- 
<lb/>vibhāgārambhakatvena dhūmasya dhūmadhvajavargeṇeva vyabhicārānupalambhāt | 
<lb/>tataścāvayavakarmāvayavāntarādeva vibhāgaṃ karoti nākāśādi- 
<pb n="227"/> 
<lb/>deśāt | tasmādvibhāgāddravyārambhakasaṃyoganivṛttiḥ | tataḥ kāraṇā- 
<lb/>bhāvātkāryābhāva iti nyāyādavayavinivṛttiḥ | nivṛttevayavini 
<lb/>tatkāraṇayoravayavayorvartamāno vibhāgaḥ kāryavināśaviśiṣṭaṃ kālaṃ 
<lb/>svatantraṃ vāvayavamapekṣya sakriyasyaivāvayavasya kāryasaṃyuktādākāśa- 
<pb n="228"/> 
<lb/>deśādvibhāgamārabhate na niṣkriyasya | kāraṇābhāvāt | dvitīyastu 
<lb/>haste karmotpannamavayavāntarādvibhāgaṃ kurvadākāśādideśebhyo vibhāgā- 
<lb/>nārabhate | te kāraṇākāraṇavibhāgāḥ karma yāṃ diśaṃ prati kāryārambhā- 
<lb/>bhimukhaṃ tāmapekṣya kāryākāryavibhāgamārabhante | yathā hastākāśavibhā- 
<lb/>gāccharīrākāśavibhāgaḥ | na cāsau śarīrakriyākāryaḥ | tadā tasya 
<lb/>niṣkriyatvāt | nāpi hastakriyākāryaḥ | vyadhikaraṇasya karmaṇo 
<lb/>vibhāgakartṛtvānupapatteḥ | ataḥ pāriśeṣyātkāraṇākāraṇavibhāgastasya 
<lb/>kāraṇamaṅgīkaraṇīyam |</p> 
<p>yadavādyandhakārādau bhāvatvaṃ niṣidhyata iti tadasaṃgatam | tatra 
<lb/>caturdhā vivādasaṃbhavāt | tathā hi | dravyaṃ tama iti bhāṭṭā vedāntinaśca 
<lb/>bhaṇanti | āropitaṃ nīlarūpamiti śrīdharācāryāḥ | ālokajñānā- 
<pb n="229"/> 
<lb/>bhāva iti prābhākaraikadeśinaḥ | ālokābhāva iti naiyāyikādaya 
<lb/>iti cet — tatra dravyatvapakṣo na ghaṭate | vikalpānupapatteḥ | dravyaṃ bhavadandha- 
<lb/>kārākhyaṃ pṛthivyādyanyatamamanyadvā | nādyaḥ | yatrāntarbhāvosya tasya 
<lb/>yāvanto guṇāstāvadguṇakatvaprasaṅgāt | na dvitīyaḥ | nirguṇasya tasya 
<lb/>dravyatvāsaṃbhavena dravyāntaratvasya sutarāmasaṃbhavāt | nanu tamālaśyāma- 
<lb/>latvenopalabhyamānaṃ tamaḥ kathaṃ nirguṇaṃ syāditi cet — tadasāram | 
<pb n="230"/> 
<lb/>gandhādivyāptasya nīlarūpasya tannivṛttau nivṛtteḥ | atha nīlaṃ tama iti 
<lb/>gateḥ kā gatiriticet-nīlaṃ nabha itivadbhrāntirevetyalaṃ vṛddhavīvadhayā | 
<lb/>ata eva nāropitarūpaṃ tamaḥ | adhiṣṭhānapratyayamantareṇāropāyogāt | 
<lb/>bāhyālokasahakārirahitasya cakṣuṣo rūpārope sāmarthyānupalambhācca | 
<lb/>na cāyamacākṣuṣaḥ pratyayaḥ | tadanuvidhānasyānanyathāsiddhatvāt | ata 
<lb/>eva nālokajñānābhāvaḥ | abhāvasya pratiyogigrāhakendriyagrāhyatvaniya- 
<lb/>mena mānasatvaprasaṅgāt | tasmādālokābhāva eva tamaḥ | na ca vidhi- 
<lb/>pratyayavedyatvenābhāvatvāyoga iti sāṃpratam | pralayavināśāvasānā- 
<pb n="231"/> 
<lb/>diṣu vyabhicārāt | na cābhāve bhāvadharmādhyāropo durupapādaḥ | 
<lb/>duḥkhābhāve sukhatvāropasya saṃyogābhāve vibhāgatvābhimānasya ca 
<lb/>dṛṣṭatvāt | na cālokābhāvasya ghaṭādyabhāvavadrūpavadabhāvatvenāloka- 
<lb/>sāpekṣacakṣurjanyajñānaviṣayatvaṃ syādityeṣitavyam | yadgrahe yadapekṣaṃ 
<lb/>cakṣustadabhāvagrahepi tadapekṣata iti nyāyenālokagraha ālokāpe- 
<lb/>kṣāyā abhāvena tadabhāvagrahepi tadapekṣāyā abhāvāt | na cādhika- 
<lb/>raṇagrahaṇāvaśyaṃbhāvaḥ | abhāvapratītāvadhikaraṇagrahaṇāvaśyaṃbhāvāna- 
<lb/>ṅgīkārāt | aparathā nivṛttaḥ kolāhala iti śabdapradhvaṃsaḥ pratyakṣo na 
<lb/>syāditi aprāmāṇikaṃ paravacanam | tatsarvamabhisaṃdhāya bhagavānka- 
<lb/>ṇādaḥ praṇināya sūtraṃ dravyaguṇakarmaniṣpattivaidharmyādabhāvastamaḥ (ka. 
<lb/>sū. 5 | 2 | 19) iti |</p> 
<p>abhāvastu niṣedhamukhapramāṇagamyaḥ saptamo nirūpyate — 
<pb n="232"/> 
<lb/>sa cāsamavāyatve satyasamavāyaḥ | saṃkṣepato dvividhaḥ | saṃsargābhā- 
<lb/>vānyonyābhāvabhedāt | saṃsargābhāvopi trividhaḥ | prākpradhvaṃsātyantā- 
<lb/>bhāvabhedāt | tatrānityonāditamaḥ prāgabhāvaḥ | utpattimānavināśī 
<lb/>pradhvaṃsaḥ | pratiyogyāśrayo'bhāvotyantābhāvaḥ | atyantābhāvavyatiri- 
<pb n="233"/> 
<lb/>ktatve satyanavadhirabhāvonyonyābhāvaḥ | nanvanyonyābhāva evātyantā- 
<lb/>bhāva iti cet — aho rājamārga eva bhramaḥ | anyonyābhāvo hi tādā- 
<lb/>tmyapratiyogikaḥ pratiṣedhaḥ | yathā ghaṭaḥ paṭātmā na bhavatīti | 
<lb/>saṃsargapratiyogikaḥ pratiṣedhotyantābhāvaḥ | yathā vāyau rūpasaṃbandho 
<lb/>nāstīti | na cāsya puruṣārthaupayikatvaṃ nāstītyāśaṅkanīyam | 
<lb/>duḥkhātyantocchedāparaparyāyaniḥśreyasarūpatvena paramapuruṣārthatvāt ||</p> 
<trailer>iti śrīmatsāyaṇamādhavīye sarvadarśanasaṃgraha aulūkyadarśanam ||</trailer>
</div> 
<div n="11"><pb n="234"/> 
<head>athākṣapādadarśanam || 11 ||</head>
<p>tattvajñānādduḥkhātyantocchedalakṣaṇaṃ niḥśreyasaṃ bhavatīti samāna- 
<lb/>tantrepi pratipāditam | tadāha sūtrakāraḥ — pramāṇaprameyetyādi tattvajñā- 
<lb/>nānniḥśreyasādhigama iti | idaṃ nyāyaśāstrasyādimaṃ sūtram | nyāya- 
<lb/>śāstraṃ ca pañcādhyāyātmakam | tatra pratyadhyāyamāhnikadvayam | 
<lb/>tatra prathamādhyāyasya prathamāhnike bhagavatā gautamena pramāṇādi- 
<lb/>padārthanavakalakṣaṇanirūpaṇaṃ vidhāya dvitīye vādādisaptapadārtha- 
<lb/>lakṣaṇanirūpaṇaṃ kṛtam | dvitīyasya prathame saṃśayaparīkṣaṇaṃ 
<lb/>pramāṇacatuṣṭayāprāmāṇyaśaṅkānirākaraṇaṃ ca | dvitīyerthāpattyāderanta- 
<lb/>rbhāvanirūpaṇam | tṛtīyasya prathama ātmaśarīrendriyārthaparīkṣaṇam | 
<lb/>dvitīye buddhimanaḥparīkṣaṇam | caturthasya prathame pravṛttidoṣapretyabhāva- 
<lb/>phaladuḥkhāpavargaparīkṣaṇam | dvitīye doṣanimittakatvanirūpaṇamavaya- 
<pb n="235"/> 
<lb/>vyādinirūpaṇaṃ ca | pañcamasya prathame jātibhedanirūpaṇam | dvitīye 
<lb/>nigrahasthānabhedanirūpaṇam |</p> 
<p>mānādhīnā meyasiddhiriti nyāyena pramāṇasya prathamamuddeśe tadanu- 
<lb/>sāreṇa lakṣaṇasya kathanīyatayā prathamoddiṣṭasya pramāṇasya prathamaṃ lakṣaṇaṃ 
<lb/>kathyate — sādhanāśrayāvyatiriktatve sati pramāvyāptaṃ pramāṇam | evaṃ 
<lb/>ca pratitantrasiddhāntasiddhaṃ parameśvaraprāmāṇyaṃ saṃgṛhītaṃ bhavati | yadaca- 
<lb/>kathatsūtrakāraḥ — mantrāyurvedaprāmāṇyavacca tatprāmāṇyamāptaprāmāṇyāt 
<lb/>(gau. sū. 2 | 1 | 67) iti | tathā ca nyāyanayapārāvārapāradṛśvā viśva- 
<lb/>vikhyātakīrtirudayanācāryopi nyāyakusumāñjalau caturthe stabake —</p> 
<p><lg><l>mitiḥ samyakparicchittistadvattā ca pramātṛtā |</l> 
<l>tadayogavyavacchedaḥ prāmāṇyaṃ gautame mate ||</l></lg> (nyā. ku. 4 | 5) iti | 
<pb n="236"/></p> 
<p><lg><l>sākṣātkāriṇi nityayogini paradvārānapekṣasthitau</l> 
<l>bhūtārthānubhave niviṣṭanikhilaprastāvivastukramaḥ |</l> 
<l>leśādṛṣṭinimittaduṣṭivigamaprabhraṣṭaśaṅkātuṣaḥ</l> 
<l>śaṅkonmeṣakalaṅkibhiḥ kimaparaistanme pramāṇaṃ śivaḥ ||</l></lg> (nyā. ku. 4 | 6) iti | 
<lb/>taccaturvidhaṃ pratyakṣānumānopamānaśabdabhedāt | 
<pb n="237"/></p> 
<p>pramāyāṃ yaddhi pratibhāsate tatprameyam | tacca dvādaśaprakāram — 
<lb/>ātmaśarīrendriyārthabuddhimanaḥpravṛttidoṣapretyabhāvaphaladuḥkhāpavargabhe- 
<lb/>dāt |</p> 
<p>anavadhāraṇātmakaṃ jñānaṃ saṃśayaḥ | sa trividhaḥ | sādhāraṇadharmāsā- 
<lb/>dhāraṇadharmavipratipattilakṣaṇabhedāt | 
<pb n="238"/></p> 
<p>yamadhikṛtya pravartante puruṣāstatprayojanam | taddvividham | dṛṣṭādṛṣṭa- 
<lb/>bhedāt |</p> 
<p>vyāptisaṃvedanabhūmirdṛṣṭāntaḥ | sa dvividhaḥ | sādharmyavaidharmyabhedāt |</p> 
<p>prāmāṇikatvenābhyupagatorthaḥ siddhāntaḥ | sa caturvidhaḥ | sarvata- 
<lb/>ntrapratitantrādhikaraṇābhyupagamabhedāt |</p> 
<p>parārthānumānavākyaikadeśovayavaḥ | sa pañcavidhaḥ | pratijñāhetūdā- 
<lb/>haraṇopanayanigamanabhedāt |</p> 
<p>vyāpyāropeṇa vyāpakāropastarkaḥ | sa caikādaśavidhaḥ | vyāghātā- 
<pb n="239"/> 
<lb/>tmāśrayetaretarāśrayacakrakāśrayānavasthāpratibandhikalpanālāghavakalpa- 
<lb/>nāgauravotsargāpavādavaijātyabhedāt |</p> 
<p>yathārthānubhavaparyāyā pramitirnirṇayaḥ | sa caturvidhaḥ | sākṣātkṛ- 
<lb/>tyanumityupamitiśābdabhedāt |</p> 
<p>tattvanirṇayaphalaḥ kathāviśeṣo vādaḥ | ubhayasādhanavatī viji- 
<lb/>gīṣukathā jalpaḥ | svapakṣasthāpanahīnaḥ kathāviśeṣo vitaṇḍā | kathā 
<lb/>nāma vādiprativādinoḥ pakṣapratipakṣaparigrahaḥ |</p> 
<p>asādhako hetutvenābhimato hetvābhāsaḥ | sa pañcavidhaḥ | savya- 
<lb/>bhicāraviruddhaprakaraṇasamasādhyasamātītakālabhedāt | 
<pb n="240"/></p> 
<p>śabdavṛttivyatyayena pratiṣedhahetuśchalam | tattrividham | abhidhā- 
<lb/>natātparyopacāravṛttivyatyayabhedāt |</p> 
<p>svavyāghātakamuttaraṃ jātiḥ | sā caturviṃśatividhā | sādharmyavai- 
<lb/>dharmyotkarṣāpakarṣavarṇyāvarṇyavikalpasādhyaprāptyaprāptiprasaṅgapratidṛṣṭā- 
<pb n="241"/> 
<lb/>ntānutpattisaṃśayaprakaraṇahetvarthāpattyaviśeṣopapattyupalabdhyanupalabdhi- 
<lb/>nityānityakāryasamabhedāt | 
<pb n="242"/></p> 
<p>parājayanimittaṃ nigrahasthānam | taddvāviṃśatiprakāram | pratijñā- 
<lb/>hānipratijñāntarapratijñāvirodhapratijñāsaṃnyāsahetvantarārthāntaranira- 
<pb n="243"/> 
<lb/>rthakāvijñātārthāpārthakāprāptakālanyūnādhikapunaruktānanubhāṣaṇājñā- 
<lb/>nāpratibhāvikṣepamatānujñāparyanuyojyopekṣaṇaniranuyojyānuyogāpasi- 
<lb/>ddhāntahetvābhāsabhedāt | 
<pb n="244"/></p> 
<p>atra sarvāntargaṇikastu viśeṣastatra śāstre vispaṣṭopi vistarabhiyā 
<lb/>na prastūyate |</p> 
<p>nanu pramāṇādipadārthaṣoḍaśake pratipādyamāne kathamidaṃ nyāyaśā- 
<lb/>stramiti vyapadiśyate | satyam | tathāpyasādhāraṇyena vyapadeśā bhava- 
<lb/>ntīti nyāyena nyāyasya parārthānumānāparaparyāyasya sakalavidyānu- 
<lb/>grāhakatayā sarvakarmānuṣṭhānasādhanatayā pradhānatvena tathā vyapadeśo 
<lb/>yujyate | tathābhāṇi sarvajñena soyaṃ paramo nyāyo vipratipannapuruṣaṃ 
<lb/>prati pratipādakatvāt | tathā pravṛttihetutvācca (gau. sū. vā. 
<pb n="245"/> 
<lb/>1 | 1 | 1) iti | pakṣilasvāminā ca seyamānvīkṣikī vidyā pramāṇā- 
<lb/>dibhiḥ padārthaiḥ pravibhajyamānā —</p> 
<p><lg><l>pradīpaḥ sarvavidyānāmupāyaḥ sarvakarmaṇām |</l> 
<l>āśrayaḥ sarvadharmāṇāṃ vidyoddeśe parīkṣitā ||</l></lg> (nyā. sū. bhā. 1 | 1 | 1) iti |</p> 
<p>nanu tattvajñānānniḥśreyasaṃ bhavatītyuktam | tatra kiṃ tattvajñānādana- 
<lb/>ntarameva niḥśreyasaṃ saṃpadyate | netyucyate | kiṃ tu tattvajñānādduḥkhaja- 
<lb/>nmapravṛttidoṣamithyājñānānāmuttarottarāpāye tadanantarāpāyādapavarga 
<lb/>iti | tatra mithyājñānaṃ nāmānātmani dehādāvātmabuddhiḥ | tadanu- 
<lb/>kūleṣu rāgaḥ | tatpratikūleṣu dveṣaḥ | vastutastvātmanaḥ pratikūlama- 
<lb/>nukūlaṃ vā na kiṃcidvastvasti | parasparānubandhitvācca rāgādīnāṃ 
<lb/>mūḍho rajyati rakto muhyati mūḍhaḥ kupyati kupito muhyatīti | tata- 
<lb/>stairdoṣaiḥ preritaḥ prāṇī pratiṣiddhāni śarīreṇa hiṃsāsteyādīnyā- 
<lb/>carati | vācā anṛtādīni | manasā paradrohādīni | seyaṃ pāparūpā 
<pb n="246"/> 
<lb/>pravṛttiradharmaḥ | śarīreṇa praśastāni dānaparaparitrāṇādīni | vācā 
<lb/>hitasatyādīni | manasā ajighāṃsādīni | seyaṃ puṇyarūpā pravṛtti- 
<lb/>rdharmaḥ | seyamubhayī pravṛttiḥ | tataḥ svānurūpaṃ praśastaṃ ninditaṃ vā 
<lb/>janma punaḥ śarīrādeḥ prādurbhāvaḥ | tasminsati pratikūlavedanīyatayā 
<lb/>bādhanātmakaṃ duḥkhaṃ bhavati | na hyapravṛttasya duḥkhaṃ pratyāpadyata iti 
<lb/>kaścitprapadyate | ta ime mithyājñānādayo duḥkhāntā avicchedena 
<lb/>pravartamānāḥ saṃsāraśabdārtho ghaṭīcakravanniravadhiranuvartate | yadā 
<lb/>kaścitpuruṣadhaureyaḥ purākṛtasukṛtaparipākavaśādācāryopadeśena sarva- 
<lb/>midaṃ duḥkhāyatanaṃ duḥkhānuṣaktaṃ ca paśyati tadā tatsarvaṃ heyatvena 
<lb/>budhyate | tatastannirvartakamavidyādi nivartayitumicchati | tannivṛ- 
<lb/>ttyupāyaśca tattvajñānamiti | kasyaciccatasṛbhirvidhābhirvibhaktaṃ prameyaṃ 
<lb/>bhāvayataḥ samyagdarśanapadavedanīyatayā tattvajñānaṃ jāyate | tattvajñā- 
<lb/>nānmithyājñānamapaiti | mithyājñānāpāye doṣā apayānti | doṣā- 
<lb/>pāye pravṛttirapaiti | pravṛttyapāye janmāpaiti | janmāpāye duḥkhama- 
<lb/>tyantaṃ nivartate | sātyantikī duḥkhanivṛttirapavargaḥ | nivṛtterā- 
<lb/>tyantikatvaṃ nāma nivartyasajātīyasya punastatrānutpāda iti | tathā 
<lb/>ca pāramarṣaṃ sūtram — duḥkhajanmapravṛttidoṣamithyājñānānāmuttarotta- 
<lb/>rāpāye tadanantarāpāyādapavargaḥ (gau. sū. 1 | 1 | 2) iti | 
<pb n="247"/></p> 
<p>nanu duḥkhātyantocchedopavarga ityetadadyāpi kaphoṇiguḍāyitaṃ 
<lb/>vartate | tatkathaṃ siddhavatkṛtya vyavahriyata iti cet — maivam | sarveṣāṃ 
<lb/>mokṣavādināmapavargadaśāyāmātyantikī duḥkhanivṛttirastītyasyārthasya 
<lb/>sarvatantrasiddhāntasiddhatayā ghaṇṭāpathatvāt | tathā hi — ātmocchedo 
<lb/>mokṣa iti mādhyamikamate duḥkhocchedostītyetāvattāvadavivādam | 
<lb/>atha manyethāḥ — śarīrādivadātmāpi duḥkhahetutvāducchedya iti tanna 
<lb/>saṃgacchate | vikalpānupapatteḥ | kimātmā jñānasaṃtāno vivakṣita- 
<lb/>stadatirikto vā | prathame na vipratipattiḥ | kaḥ khalvanukūlamācarati 
<lb/>pratikūlamācaret | dvitīye tasya nityatve nivṛttiraśakyavidhānaiva | 
<lb/>anityatve pravṛttyanupapattiḥ | vyavahārānupapattiścādhikaṃ dūṣaṇam | na 
<lb/>khalu kaścitprekṣāvānātmanastu kāmāya sarvaṃ priyaṃ bhavatīti sarvataḥ 
<lb/>priyatamasyātmanaḥ samucchedāya prayatate | sarvo hi prāṇī sati dha- 
<pb n="248"/> 
<lb/>rmiṇi mukta iti vyavaharati nanu | dharminivṛttau nirmalajñānodayo 
<lb/>mahodaya iti vijñānavādivāde sāmagryabhāvaḥ sāmānādhikaraṇyānu- 
<lb/>papattiśca | bhāvanācatuṣṭayaṃ hi tasya kāraṇamabhīṣṭam | tacca kṣaṇabha- 
<lb/>ṅgapakṣe sthiraikādhārāsaṃbhavāllaṅghanābhyāsādivadanāsāditaprakarṣaṃ na 
<lb/>sphuṭamabhijñānamabhijanayituṃ prabhavati | sopaplavasya jñānasaṃtānasya 
<lb/>baddhatve nirupaplavasya ca muktatve yo baddhaḥ sa eva mukta iti sāmā- 
<lb/>nādhikaraṇyaṃ na saṃgacchate | āvaraṇamuktirmuktiriti jainajanābhima- 
<lb/>topi mārgo na nisargato nirargalaḥ | aṅga bhavānpṛṣṭo vyācaṣṭāṃ kimā- 
<lb/>varaṇam | dharmādharmabhrāntaya iti cet — iṣṭameva | atha dehamevāvaraṇam | 
<lb/>tathā ca tannivṛttau pañjarānmuktasya śukasyevātmanaḥ satatordhvagamanaṃ 
<lb/>muktiriti cet-tadā vaktavyam | kimayamātmā mūrto'mūrto vā | 
<lb/>prathame niravayavaḥ sāvayavo vā | niravayavatve niravayavo mūrtaḥ 
<lb/>paramāṇuriti paramāṇulakṣaṇāpattyā paramāṇudharmavadātmadharmāṇāma- 
<pb n="249"/> 
<lb/>tīndriyatvaṃ prasajet | sāvayavatve yatsāvayavaṃ tadanityamiti prati- 
<lb/>bandhabalenānityatvāpattau kṛtapraṇāśākṛtābhyāgamau niṣpratibandhau pra- 
<lb/>saretām | amūrtatve gamanamanupapannameva | calanātmikāyāḥ kriyāyā 
<lb/>mūrtatvapratibandhāt | pāratantryaṃ bandhaḥ svātantryaṃ mokṣa iti cārvā- 
<lb/>kapakṣepi svātantryaṃ duḥkhanivṛttiścet — avivādaḥ | aiśvaryaṃ cet — sā- 
<lb/>tiśayatayā sadṛkṣatayā ca prekṣāvatāṃ nābhimatam | prakṛtipuruṣānya- 
<lb/>tvakhyātau prakṛtyuparame puruṣasya svarūpeṇāvasthānaṃ muktiriti sāṃkhyā- 
<lb/>khyātepi pakṣe duḥkhocchedostyeva | vivekajñānaṃ puruṣāśrayaṃ prakṛtyāśrayaṃ 
<lb/>vetyetāvadavaśiṣyate | tatra puruṣāśrayamiti na śliṣyate | puruṣasya 
<lb/>kauṭasthyāvasthānanirodhāpātāt | nāpi prakṛtyāśrayaḥ | acetanatvā- 
<lb/>ttasyāḥ | kiṃ ca prakṛtiḥ pravṛttisvabhāvā nivṛttisvabhāvā vā | 
<lb/>ādye'nirmokṣaḥ | svabhāvasyānapāyāt | dvitīye | saṃprati saṃsāro- 
<pb n="250"/> 
<lb/>stamiyāt | nityaniratiśayasukhābhivyaktirmuktiriti bhaṭṭasarvajñādya- 
<lb/>bhimatepi duḥkhanivṛttirabhimataiva | paraṃ tu nityasukhaṃ na pramāṇapaddhati- 
<lb/>madhyāste | śrutistatra pramāṇamiti cet — na | yogyānupalabdhibādhite 
<lb/>tadanavakāśāt | avakāśe vā grāvaplavepi tathābhāvaprasaṅgāt |</p> 
<p>nanu sukhābhivyaktirmuktiriti pakṣaṃ parityajya duḥkhanivṛttireva 
<lb/>muktiriti svīkāraḥ kṣīraṃ vihāyārocakagrastasya sauvīraruci- 
<lb/>manubhāvayatīti cet-tadetannāṭakapakṣapatitaṃ tvadvaca ityupekṣyate | 
<pb n="251"/> 
<lb/>sukhasya sātiśayatayā sadṛkṣatayā bahupratyanīkākrāntatayā sādhana- 
<lb/>prārthanaparikliṣṭatayā ca duḥkhāvinābhūtatvena viṣānuṣaktamadhuvadduḥkha- 
<lb/>pakṣanikṣepāt | nanvekamanusaṃdhitsatoparaṃ pracyavata iti nyāyena duḥkha- 
<lb/>vatsukhamapyucchidyata ityakāmyoyaṃ pakṣa iti cet-maivaṃ maṃsthāḥ | 
<lb/>sukhasaṃpādane duḥkhasādhanabāhulyānuṣaṅganiyamena taptāyaḥpiṇḍe tapa- 
<lb/>nīyabuddhyā pravartamānena sāmyāpātāt | tathā hi nyāyopārjiteṣu 
<lb/>viṣayeṣu kiyantaḥ sukhakhadyotāḥ kiyanti duḥkhadurdināni | anyāyo- 
<lb/>pārjiteṣu tu yadbhaviṣyati tanmanasāpi cintayituṃ na śakyamiti | 
<lb/>etatsvānubhavamapracchādayantaḥ santo vidāṃkurvantu vidāṃ varā 
<lb/>bhavantaḥ | tasmātpariśeṣātparameśvarānugrahavaśācchravaṇādikrameṇātma- 
<lb/>tattvasākṣātkāravataḥ puruṣadhaureyasya duḥkhanivṛttirātyantikī niḥśre- 
<lb/>yasamiti niravadyam |</p> 
<p>nanvīśvarasadbhāve kiṃ pramāṇaṃ pratyakṣamanumānamāgamo vā | na tāva- 
<lb/>datra pratyakṣaṃ kramate | rūpādirahitatvenātīndriyatvāt | nāpyanumā- 
<lb/>nam | tadvyāptaliṅgābhāvāt | nāgamaḥ | vikalpāsahatvāt | kiṃ 
<pb n="252"/> 
<lb/>nityovagamayatyanityo vā | ādyepasiddhāntāpātaḥ | dvitīye paraspa- 
<lb/>rāśrayāpātaḥ | upamānādikamaśakyaśaṅkam | niyataviṣayatvāt | 
<lb/>tasmādīśvaraḥ śaśaviṣāṇāyata iti cet — tadetanna caturacetasāṃ cetasi 
<lb/>camatkāramāviṣkaroti | vivādāspadaṃ nagasāgarādikaṃ sakartṛkaṃ 
<lb/>kāryatvātkumbhavat | na cāyamasiddho hetuḥ | sāvayavatvena tasya 
<lb/>susādhanatvāt | nanu kimidaṃ sāvayavatvam | avayavasaṃyogitvama- 
<lb/>vayavasamavāyitvaṃ vā | nādyaḥ | gaganādau vyabhicārāt | na dvitīyaḥ | 
<lb/>tantutvādāvanaikāntyāt | tasmādanupapannamiti cet-maivaṃ vādīḥ | 
<lb/>samavetadravyatvaṃ sāvayavatvamiti niruktervaktuṃ śakyatvāt | avāntara- 
<lb/>mahattvena vā kāryatvānumānasya sukaratvāt | nāpi viruddho 
<pb n="253"/> 
<lb/>hetuḥ | sādhyaviparyayavyāpterabhāvāt | nāpyanaikāntikaḥ | pakṣādanyatra 
<lb/>vṛtteradarśanāt | nāpi kālātyayāpadiṣṭaḥ | bādhakānupalambhāt | 
<lb/>nāpi satpratipakṣaḥ | pratibhaṭādarśanāt | nanu nagādikamakartṛkaṃ 
<lb/>śarīrājanyatvādgaganavaditi cet-naitatparīkṣākṣamamīkṣyate | na hi 
<lb/>kaṭhorakaṇṭhīravasya kuraṅgaśāvaḥ pratibhaṭo bhavati | ajanyatvasyaiva 
<lb/>samarthatayā śarīraviśeṣaṇavaiyarthyāt | tarhyajanyatvameva sādhanamiti 
<lb/>cet — na | asiddheḥ | nāpi sopādhikatvaśaṅkākalaṅkāṅkuraḥ saṃbhavī | 
<lb/>anukūlatarkasaṃbhavāt | yadyayamakartṛkaḥ syātkāryamapi na syāt | iha 
<lb/>jagati nāstyeva tatkāryaṃ nāma yatkārakacakramavadhīryātmānamāsāda- 
<lb/>yedityetadavivādam | tacca sarvaṃ kartṛviśeṣopahitamaryādam | kartṛtvaṃ 
<pb n="254"/> 
<lb/>cetarakārakāprayojyatve sati sakalakārakaprayoktṛtvalakṣaṇaṃ jñānaci- 
<lb/>kīrṣāprayatnādhāratvam | evaṃ ca kartṛvyāvṛttestadupahitasamastakāraka- 
<lb/>vyāvṛttāvakāraṇakakāryotpādaprasaṅga iti sthūlaḥ pramādaḥ | tathā 
<lb/>niraṭaṅki śaṃkarakiṃkareṇa —</p> 
<p><lg><l>anukūlena tarkeṇa sanāthe sati sādhane |</l> 
<l>sādhyavyāpakatābhaṅgātpakṣe nopādhisaṃbhavaḥ ||</l></lg> iti | 
<lb/>yadīśvaraḥ kartā syāttarhi śarīrī syādityādipratikūlatarkajātaṃ jāga- 
<lb/>rtīti cet — īśvarasiddhyasiddhibhyāṃ vyāghātaḥ | taduditamudayanena —</p> 
<p><lg><l>āgamādeḥ pramāṇatve bādhanādaniṣedhanam |</l> 
<l>ābhāsatve tu saiva syādāśrayāsiddhiruddhatā ||</l></lg> (nyā. ku. 3 | 5) iti | 
<pb n="255"/> 
<lb/>na ca viśeṣavirodhaḥ śakyaśaṅkaḥ | jñātatvājñātatvavikalpaparāhatatvāt |</p> 
<p>syādetat | parameśvarasya jagannirmāṇe pravṛttiḥ kimarthā | svārthā 
<lb/>parārthā vā | ādyepīṣṭaprāptyarthāniṣṭaparihārārthā vā | nādyaḥ | 
<lb/>avāptasakalakāmasya tadanupapatteḥ | ata eva na dvitīyaḥ | dvitīye 
<lb/>pravṛttyanupapattiḥ | kaḥ khalu parārthaṃ pravartamānaṃ prekṣāvānityācakṣīta | 
<lb/>atha karuṇayā pravṛttyupapattirityācakṣīta kaścit taṃ pratyācakṣīta | 
<lb/>tarhi sarvānprāṇinaḥ sukhina eva sṛjedīśvaraḥ | na duḥkhaśabalān | 
<lb/>karuṇāvirodhāt | svārthamanapekṣya paraduḥkhaprahāṇecchā hi kāruṇyam | 
<lb/>tasmādīśvarasya jagatsarjanaṃ na yujyate | taduktaṃ bhaṭṭācāryaiḥ —</p> 
<p><lg><l>prayojanamanuddiśya na mandopi pravartate |</l> 
<l>jagacca sṛjatastasya kiṃ nāma na kṛtaṃ bhavet ||</l></lg> iti |</p> 
<p>atrocyate | nāstikaśiromaṇe tāvadīrṣyākaṣāyite cakṣuṣī 
<lb/>nimīlya paribhāvayatu bhavān | karuṇayā pravṛttirastyeva | na ca nisa- 
<lb/>rgataḥ sukhamayasargaprasaṅgaḥ | sṛjyaprāṇikṛtasukṛtaduṣkṛtaparipākavi- 
<lb/>śeṣādvaiṣamyopapatteḥ | na ca svātantryabhaṅgaḥ śaṅkanīyaḥ | svāṅgaṃ svavya- 
<pb n="256"/> 
<lb/>vadhāyakaṃ na bhavatīti nyāyena pratyuta tannirvāhāt | eka eva rudro 
<lb/>na dvitīyovatasthe (tai. saṃ. 1 | 8 | 6) ityādirāgamastatra pramāṇam | 
<lb/>yadyevaṃ tarhi parasparāśrayabādhavyādhiṃ samādhatsveti cet — tasyānutthā- 
<lb/>nāt | kimutpattau parasparāśrayaḥ śaṅkyate jñaptau vā | nādyaḥ | āga- 
<lb/>masyeśvarādhīnotpattikatvepi parameśvarasya nityatvenotpatteranupapatteḥ | 
<lb/>nāpi jñaptau | parameśvarasyāgamādhīnajñaptikatvepi tasyānyatovagamāt | 
<lb/>nāpi tadanityatvajñaptau | āgamānityatvasya tīvrādidharmopetatvādinā 
<lb/>sugamatvāt | tasmānnivartakadharmānuṣṭhānavaśādīśvaraprasādasiddhāva- 
<lb/>bhimateṣṭasiddhiriti sarvamavadātam ||</p> 
<trailer>iti śrīmatsāyaṇamādhavīye sarvadarśanasaṃgrahekṣapādadarśanam ||</trailer>
</div> 
<div n="12"><pb n="257"/> 
<head>atha jaiminidarśanam || 12 ||</head>
<p>nanu dharmānuṣṭhānavaśādabhimatadharmasiddhiriti jegīyate bhavatā | tatra 
<lb/>dharmaḥ kiṃlakṣaṇakaḥ kiṃpramāṇaka iti cet — ucyate | śrūyatāmavadhānena | 
<lb/>asya praśnasya prativacanaṃ prācyāṃ mīmāṃsāyāṃ prādarśi jaimininā muni- 
<lb/>nā | sā hi mīmāṃsā dvādaśalakṣaṇī | tatra prathamedhyāye vidhyarthavāda- 
<lb/>mantrasmṛtināmadheyārthakasya śabdarāśeḥ prāmāṇyam | dvitīya upoddhāta- 
<lb/>karmabhedapramāṇāpavādaprayogabhedarūporthaḥ | tṛtīye śrutiliṅgavākyā- 
<pb n="258"/> 
<lb/>divirodhapratipattikarmānārabhyādhītabahupradhānopakārakaprayājādiyā- 
<pb n="259"/> 
<lb/>jamānacintanam | caturthe pradhānaprayojakatvāpradhānaprayojakatvaju- 
<lb/>hūparṇatādiphalarājasūyagatajaghanyāṅgākṣadyūtādicintā | pañcame śru- 
<lb/>tyādikramatadviśeṣavṛddhyavardhanaprābalyadaurbalyacintā | ṣaṣṭhedhikāri- 
<pb n="260"/> 
<lb/>taddharmadravyapratinidhyarthalopanaprāyaścittasatradeyavahnivicāraḥ | saptame 
<lb/>pratyakṣavacanātideśaśeṣanāmaliṅgātideśavicāraḥ | aṣṭame spaṣṭāspa- 
<lb/>ṣṭaprabalaliṅgātideśāpavādavicāraḥ | navama ūhavicārārambhasāmo- 
<lb/>hamantrohatatprasaṅgāgatavicāraḥ | daśame bādhahetudvāralopavistāra- 
<lb/>bādhakāraṇakāryaikatvasamuccayagrahādisāmaprakīrṇanañarthavicāraḥ | e- 
<lb/>kādaśe tantropoddhātatantrāvāpatantraprapañcanāvāpaprapañcanacintanāni | 
<pb n="261"/> 
<lb/>dvādaśe prasaṅgatantrinirṇayasamuccayavikalpavicāraḥ |</p> 
<p>tatrāthāto dharmajijñāsā (jai. sū. 1 | 1 | 1) iti prathamamadhikaraṇaṃ 
<lb/>pūrvamīmāṃsārambhopapādanaparam | adhikaraṇaṃ ca pañcāvayavamācakṣate 
<lb/>parīkṣakāḥ | te ca pañcāvayavā viṣayasaṃśayapūrvapakṣasiddhāntasaṃga- 
<lb/>tirūpāḥ |</p> 
<p>tatrācāryamatānusāreṇādhikaraṇaṃ nirūpyate | svādhyāyodhyetavya i- 
<lb/>tyetadvākyaṃ viṣayaḥ | codanālakṣaṇortho dharmaḥ (jai. sū. 1 | 1 | 2) ityā- 
<lb/>rabhyānvāhārye ca darśanāt (jai. sū. 12 | 4 | 40) ityetadantaṃ jaiminīyaṃ 
<lb/>dharmaśāstramanārabhyamārabhyaṃ veti saṃdehaḥ | adhyayanavidheradṛṣṭārthatva- 
<pb n="262"/> 
<lb/>dṛṣṭārthatvābhyām | tatrānārabhyamiti pūrvaḥ pakṣaḥ | adhyayanavidherarthā- 
<lb/>vabodhalakṣaṇadṛṣṭaphalakatvānupapatteḥ | arthāvabodhārthamadhyayanavidhi- 
<lb/>riti vadanvādī praṣṭavyaḥ — kimatyantamaprāptamadhyayanaṃ vidhīyate kiṃ 
<lb/>vā pākṣikamavaghātavanniyamyata iti | na tāvadādyaḥ | vivādapadaṃ 
<lb/>vedādhyayanamarthāvabodhaheturadhyayanatvādbhāratādhyayanavadityanumānena | 
<lb/>vidhyanapekṣatayā prāptatvāt | astu tarhi dvitīyo yathā nakhavida- 
<lb/>lanādinā taṇḍulaniṣpattisaṃbhavātpākṣikovaghātovaśyaṃ kartavya iti 
<lb/>vidhinā niyamyate tathā likhitapāṭhenārthajñānasaṃbhavātpākṣikamadhya- 
<lb/>yanaṃ vidhinā niyamyata iti cet — naitaccaturasram | dṛṣṭāntadārṣṭānti- 
<lb/>kayorvaidharmyasaṃbhavāt | avaghātaniṣpannaireva taṇḍulaiḥ piṣṭapuroḍāśā- 
<pb n="263"/> 
<lb/>dikaraṇevāntarāpūrvadvārā darśapūrṇamāsau paramāpūrvamutpādayato nā- 
<lb/>parathā | ato'pūrvamavaghātasya niyamahetuḥ | prakṛte likhitapāṭhajanye- 
<lb/>nādhyayanajanyena vārthāvabodhena kratvanuṣṭhānasiddheradhyayanasya niyama- 
<lb/>heturnāstyeva | tasmādarthāvabodhahetuvicāraśāstrasya vaidhatvaṃ nāstīti | 
<lb/>tarhi śrūyamāṇasya vidheḥ kā gatiriti cet — svargaphalakokṣaragrahaṇamā- 
<lb/>travidhiriti bhavānparituṣyatu | viśvajinnyāyenāśrutasyāpi svargasya 
<lb/>kalpayituṃ śakyatvāt | yathā sa svargaḥ sarvānpratyaviśiṣṭatvāt 
<lb/>(jai. sū. 4 | 3 | 13) iti viśvajityaśrutamapyadhikāriṇaṃ saṃpādayatā 
<lb/>tadviśeṣaṇaṃ svargaḥ phalaṃ yuktyā niraṇāyi tadvadadhyayanepyastu | 
<lb/>taduktam — 
<pb n="264"/></p> 
<p><lg><l>vināpi vidhinā dṛṣṭalābhānna hi tadarthatā |</l> 
<l>kalpyastu vidhisāmarthyātsvargo viśvajidādivat ||</l></lg> iti | 
<lb/>evaṃ ca sati vedamadhītya snāyāditi smṛtiranugṛhītā bhavati | atra 
<lb/>hi vedādhyayanasamāvartanayoravyavadhānamavagamyate | tāvake mate 
<lb/>tvadhītepi vede dharmavicārāya gurukule vastavyam | tathā satyavyava- 
<lb/>dhānaṃ bādhyeta | tasmādvicāraśāstrasya vaidhatvābhāvātpāṭhamātreṇa 
<lb/>svargasiddheḥ samāvartanaśāstrācca dharmavicāraśāstramanārambhaṇīyamiti 
<lb/>pūrvapakṣasaṃkṣepaḥ |</p> 
<p>siddhāntastvanyataḥ prāptatvādaprāptavidhitvaṃ māstu | niyamavidhitva- 
<lb/>pakṣastu vajrahastenāpi nāpahastayituṃ pāryate | tathā hi | svādhyā- 
<lb/>yodhyetavya iti tavyapratyayaḥ preraṇāparaparyāyāṃ puruṣapravṛttirūpārthabhāva- 
<lb/>nābhāvyāmabhidhābhāvanāṃ pratyāyayati | sā hyarthabhāvanā bhāvyamākāṅ- 
<pb n="265"/> 
<lb/>kṣati | na tāvatsamānapadopāttamadhyayanaṃ bhāvyatvena pariramate | 
<lb/>adhyayanaśabdārthasya svādhīnoccāraṇakṣamatvasya vāṅmanasavyāpārasya 
<lb/>kleśārthakasya bhāvyatvāsaṃbhavāt | nāpi samānavākyopāttaḥ svā- 
<lb/>dhyāyaḥ | svādhyāyaśabdārthasya varṇarāśernityatvena vibhutvena cotpattyā- 
<lb/>dīnāṃ caturṇāṃ kriyāphalānāmasaṃbhavāt | tasmātsāmarthyaprāptovabodho 
<pb n="266"/> 
<lb/>bhāvyatvenāvatiṣṭhate | arthī samartho vidvānadhikriyata iti nyāyena 
<lb/>darśapūrṇamāsādividhayaḥ svaviṣayāvabodhamapekṣamāṇāḥ svārthabodhe 
<lb/>svādhyāyaṃ viniyuñjate | adhyayanavidhiśca likhitapāṭhādivyāvṛttyā- 
<lb/>dhyayanasaṃskṛtatvaṃ svādhyāyasyāvagamayati | tathā ca yathā darśapūrṇa- 
<lb/>māsādijanyaṃ paramāpūrvamavaghātādijanyasyāvāntarāpūrvasya kalpakaṃ 
<lb/>tathā samastakratujanyamapūrvajātaṃ kratujñānasādhanādhyayananiyamajanya- 
<lb/>mapūrvaṃ kalpayiṣyati | niyamādṛṣṭāniṣṭau vidhiśravaṇavaiphalyamāpadyeta | 
<lb/>na ca viśvajinnyāyena phalakalpanāvakalpyate | arthāvabodhe dṛṣṭe 
<lb/>phale sati phalāntarakalpanāyā ayogāt | taduktam —</p> 
<p><lg><l>labhyamāne phale dṛṣṭe nādṛṣṭaphalakalpanā |</l> 
<l>vidhestu niyamārthatvānnānarthakyaṃ bhaviṣyati ||</l></lg> iti | 
<lb/>nanu vedamātrādhyāyinorthāvabodhānudayepi sāṅgavedādhyāyinaḥ puru- 
<lb/>ṣasyārthāvabodhasaṃbhavādvicāraśāstrasya vaiphalyamiti cet — tadasama- 
<lb/>ñjasam | bodhamātrasaṃbhavepi nirṇayasya vicārādhīnatvāt | tadyathā — 
<lb/>aktāḥ śarkarā upadadhāti (tai. brā. 3 | 12 | 5) ityatra ghṛtenaiva na 
<lb/>tailādinetyayaṃ nirṇayo vyākaraṇena nigamena niruktena vā na labhyate | 
<lb/>vicāraśāstreṇa tu tejo vai ghṛtamiti vākyaśeṣavaśādarthanirṇayo 
<lb/>labhyate | tasmādvicāraśāstrasya vaidhatvaṃ siddham | na ca vedamadhītya 
<lb/>snāyāditi śāstraṃ gurukulanivṛttiparaṃ vyavadhānapratibandhakaṃ bādhye- 
<lb/>teti mantavyam | snātvā bhuṅkta itivatpūrvāparībhāvasamānakartṛkatva- 
<pb n="267"/> 
<lb/>mātrapratipattyādhyayanasamāvartanayornairantaryāpratipatteḥ | tasmādvidhi- 
<lb/>sāmarthyādevādhikaraṇasahasrātmakaṃ pūrvamīmāṃsāśāstramārambhaṇīyam |</p> 
<p>idaṃ cādhikaraṇaṃ śāstreṇopoddhātatvena saṃbadhyate | tadāha —</p> 
<p><lg><l>cintāṃ prakṛtasiddhyarthāmupoddhātaṃ pracakṣate |</l></lg> iti |</p> 
<p>idamevādhikaraṇaṃ gurumatamanusṛtyopanyasyate | aṣṭavarṣaṃ brāhmaṇamupa- 
<lb/>nayīta tamadhyāpayītetyatrādhyāpanaṃ niyogaviṣayaḥ pratibhāsate | niyo- 
<lb/>gaśca niyojyamapekṣate | kaścātra niyojya iti cet — ācāryakakāma 
<lb/>eva | saṃmānana (pāṇi. sū. 1 | 3 | 36) ityādinā pāṇinyanuśāsa- 
<lb/>nenācāryake gamyamāne nayaterdhātorātmanepadasya vidhānāt | 
<pb n="268"/> 
<lb/>upanayane yo niyojyaḥ sa evādhyāpanepi | tayorekaprayojanatvāt | 
<lb/>ata evoktaṃ manunā muninā —</p> 
<p><lg><l>upanīya tu yaḥ śiṣyaṃ vedamadhyāpayeddvijaḥ |</l> 
<l>sāṅgaṃ ca sarahasyaṃ ca tamācāryaṃ pracakṣate ||</l></lg> (manu. 2 | 140) iti | 
<lb/>tataścācāryakartṛkamadhyāpanaṃ māṇavakakartṛkeṇādhyayanena vinā na 
<lb/>sidhyatītyadhyāpanavidhiprayuktyaivādhyayanānuṣṭhānaṃ setsyati | prayojya- 
<lb/>vyāpāramantareṇa prayojakavyāpārasyānirvāhāt | tarhyadhyetavyaḥ (tai. 
<lb/>ā. 2 | 15) ityasya vidhitvaṃ na sidhyatīti cet — mā saitsītkā no 
<lb/>hāniḥ | pṛthagadhyayanavidherabhyupagame prayojanābhāvāt | vidhivā- 
<lb/>kyasya nityānuvādatvenāpyupapatteḥ | tasmādadhyayanavidhimupajīvya 
<lb/>pūrvamupanyastau pūrvottarapakṣau prakārāntareṇa pradarśanīyau |</p> 
<p>vicāraśāstramavaidhatvenānārabdhavyamiti pūrvapakṣo vaidhatvenārabdha- 
<lb/>vyamiti rāddhāntaḥ | tatra vaidhatvaṃ vadatā vaditavyaṃ kimadhyāpanavidhi- 
<pb n="269"/> 
<lb/>rmāṇavakasyārthāvabodhamapi prayuṅkte kiṃ vā pāṭhamātram | nādyaḥ | 
<lb/>vināpyarthāvabodhenādhyāpanasiddheḥ | na dvitīyaḥ | pāṭhamātre 
<lb/>vicārasya viṣayaprayojanayorasaṃbhavāt | āpātataḥ pratibhātaḥ 
<lb/>saṃdigdhortho vicāraśāstrasya viṣayo bhavati | tathā sati yatrārthā- 
<lb/>vagatireva nāsti tatra saṃdehasya kā kathā | vicāraphalasya nirṇayasya 
<lb/>pratyāśā dūrata eva | tathā ca yadasaṃdigdhamaprayojanaṃ na ca tatpre- 
<lb/>kṣāvatpratipitsāgocaraḥ | yathā samanaskendriyasaṃnikṛṣṭaḥ spaṣṭālo- 
<lb/>kamadhyamadhyāsīno ghaṭa iti nyāyena viṣayaprayojanayorasaṃbhavena 
<lb/>vicāraśāstramanārabhyamiti pūrvaḥ pakṣaḥ |</p> 
<p>adhyāpanavidhinārthāvabodho mā prayoji | tathāpi sāṅgavedā- 
<lb/>dhyāyino gṛhītapadapadārthasaṃgatikasya puruṣasya pauruṣeyeṣviva 
<pb n="270"/> 
<lb/>prabandheṣvāmnāyepyarthāvabodhaḥ prāpnotyeva | nanu yathā viṣaṃ bhuṅkṣvetyatra 
<lb/>pratīyamānopyartho na vivakṣyate māsya gṛhe bhukthā iti bhojanaprati- 
<lb/>ṣedhasya mātṛvākyatātparyaviṣayatvāt | tathāmnāyārthasyāvivakṣāyāṃ 
<lb/>viṣayādyabhāvadoṣaḥ prācīnaḥ prāduḥṣyāditi cet — maivaṃ vocaḥ | 
<lb/>dṛṣṭāntadārṣṭāntikayorvaiṣamyasaṃbhavāt | viṣabhojanavākyasyāptapraṇī- 
<lb/>tatvena mukhyārthaparigrahe bādhaḥ syāditi vivakṣā nāśrīyate | 
<lb/>apauruṣeye tu vede pratīyamānorthaḥ kuto na vivakṣyate | vivakṣite ca 
<lb/>vedārthe yatra yatra puruṣasya saṃdehaḥ sa sarvopi vicāraśāstrasya viṣayo 
<lb/>bhaviṣyati | tannirṇayaśca prayojanam | tasmādadhyāpanavidhiprayuktenādhya- 
<lb/>yanenāvagamyamānasyārthasya vicārārhatvādvicāraśāstrasya vaidhatvena 
<lb/>vicāraśāstramārambhaṇīyamiti rāddhāntasaṃgrahaḥ |</p> 
<p>syādetat | vedasya kathamapauruṣeyatvamabhidhīyate | tatpratipādakapra- 
<lb/>māṇābhāvāt | atha manyethā apauruṣeyā vedāḥ saṃpradāyāvicchede 
<pb n="271"/> 
<lb/>satyasmaryamāṇakartṛkatvādātmavaditi | tadetanmandam | viśeṣaṇā- 
<lb/>siddheḥ | pauruṣeyavedavādibhiḥ pralaye saṃpradāyavicchedasya kakṣīkara- 
<lb/>ṇāt | kiṃ ca kimidamasmaryamāṇakartṛkatvaṃ nāmāpramīyamāṇakartṛkatva- 
<lb/>masmaraṇagocarakartṛkatvaṃ vā | na prathamaḥ kalpaḥ | parameśvarasya kartuḥ 
<lb/>pramiterabhyupagamāt | na dvitīyaḥ | vikalpāsahatvāt | tathā hi | 
<lb/>kimekenāsmaraṇamabhipreyate sarvairvā | nādyaḥ | yo dharmaśīlo jitamāna- 
<lb/>roṣa ityādiṣu muktakoktiṣu vyabhicārāt | na dvitīyaḥ | sarvāsmaraṇa- 
<lb/>syāsarvajñadurjñānatvāt | pauruṣeyatve pramāṇasaṃbhavācca | vedavākyāni 
<lb/>pauruṣeyāṇi vākyatvātkālidāsādivākyavat | vedavākyānyāpta- 
<lb/>praṇītāni pramāṇatve sati vākyatvānmanvādivākyavaditi | nanu 
<pb n="272"/></p> 
<p><lg><l>vedasyādhyayanaṃ sarvaṃ gurvadhyayanapūrvakam |</l> 
<l>vedādhyayanasāmānyādadhunādhyayanaṃ yathā ||</l></lg> 
<lb/>ityanumānaṃ pratisādhanaṃ pragalbhata iti cet — tadapi na pramāṇakoṭiṃ 
<lb/>praveṣṭumīṣṭe |</p> 
<p><lg><l>bhāratādhyayanaṃ sarvaṃ gurvadhyayanapūrvakam |</l> 
<l>bhāratādhyayanatvena sāṃpratādhyayanaṃ yathā ||</l></lg> 
<lb/>ityābhāsasamānayogakṣematvāt | nanu tatra vyāsaḥ karteti smaryate |</p> 
<p><lg><l>ko hyanyaḥ puṇḍarīkākṣānmahābhāratakṛdbhavet |</l></lg> 
<lb/>ityādāviti cet — tadasāram | ṛcaḥ sāmāni jajñire | chandāṃsi 
<lb/>jajñire tasmādyajustasmādajāyata (tai. ā. 3 | 12) iti puruṣasūkte 
<lb/>vedasya sakartṛkatāpratipādanāt | kiṃ cānityaḥ śabdaḥ sāmānyavattve 
<pb n="273"/> 
<lb/>satyasmadādibāhyendriyagrāhyatvāddhaṭavat | nanvidamanumānaṃ sa evāyaṃ 
<lb/>gakāra iti pratyabhijñāpramāṇapratihatamiti cet — tadatiphalgu | lūna- 
<lb/>punarjātakeśadalitakundādāviva pratyabhijñāyāḥ sāmānyaviṣayatvena 
<lb/>bādhakatvābhāvāt | nanvaśarīrasya parameśvarasya tālvādisthānābhā- 
<lb/>vena varṇoccāraṇāsaṃbhavātkathaṃ tatpraṇītatvaṃ vedasya syāditi cet — na 
<lb/>tadbhadram | svabhāvato'śarīrasyāpi tasya bhaktānugrahārthaṃ līlāvigraha- 
<lb/>grahaṇasaṃbhavāt | tasmādvedasyāpauruṣeyatvavācoyuktirna yukteti cet —</p> 
<p>tatra samādhānamabhidhīyate | kimidaṃ pauruṣeyatvaṃ sisādhayiṣitam | 
<lb/>puruṣādutpannatvamātraṃ yathāsmadādibhiraharaharuccāryamāṇasya vedasya | 
<lb/>pramāṇāntareṇārthamupalabhya tatprakāśanāya racitatvaṃ vā yathāsmadādi- 
<lb/>bhireva nibadhyamānasya prabandhasya | prathame na vipratipattiḥ | carame 
<lb/>kimanumānabalāttatsādhanamāgamabalādvā | nādyaḥ | mālatīmādhavādi- 
<lb/>vākyeṣu savyabhicāratvāt | atha pramāṇatve satīti viśiṣyata iti 
<lb/>cet — tadapi na vipaścito manasi vaiśadyamāpadyate | pramāṇāntarāgoca- 
<pb n="274"/> 
<lb/>rārthapratipādakaṃ hi vākyaṃ vedavākyam | tatpramāṇāntaragocarārthaprati- 
<lb/>pādakamiti sādhyamāne mama mātā vandhyetivadvyāghātāpātāt |</p> 
<p>kiṃ ca parameśvarasya līlāvigrahaparigrahābhyupagamepyatīndriyā- 
<lb/>rthadarśanaṃ na saṃjāghaṭīti | deśakālasvabhāvaviprakṛṣṭārthagrahaṇo- 
<lb/>pāyābhāvāt | na ca taccakṣurādikameva tādṛkpratītijananakṣama- 
<lb/>miti mantavyam | dṛṣṭānusāreṇaiva kalpanāyā āśrayaṇīyatvāt | 
<lb/>taduktaṃ gurubhiḥ sarvajñanirākaraṇavelāyām —</p> 
<p><lg><l>yatrāpyatiśayo dṛṣṭaḥ sa svārthānatilaṅghanāt |</l> 
<l>dūrasūkṣmādidṛṣṭau syānna rūpe śrotravṛttitā ||</l></lg> iti | 
<lb/>ata eva nāgamabalāttatsādhanam | yathā tena proktam (pā. sū. 4 | 3 | 
<pb n="275"/> 
<lb/>101) iti pāṇinyanuśāsane jāgratyapi kāṭhakakālāpataittirīyamityā- 
<lb/>disamākhyādhyayanasaṃpradāyapravartakaviṣayatvenopapadyate tadvadatrāpi saṃ- 
<lb/>pradāyapravartakaviṣayatvenāpyupapadyate |</p> 
<p>na cānumānabalācchabdasyānityatvasiddhiḥ | pratyabhijñāvirodhāt | 
<lb/>na cāsatyapyekatve sāmānyanibandhanaṃ taditi sāṃpratam | sāmānyani- 
<lb/>bandhanatvamasya balavadbādhakopanipātādāsthīyate kvacidvyabhicāradarśa- 
<pb n="276"/> 
<lb/>nādvā | tatra kvacidvyabhicāradarśane tadutprekṣāyāmuktaṃ svataḥprāmāṇyavā- 
<lb/>dibhiḥ —</p> 
<p><lg><l>utprekṣeta hi yo mohādajñātamapi bādhanam |</l> 
<l>sa sarvavyavahāreṣu saṃśayātmā vinaśyati ||</l></lg> iti | 
<lb/>nanvidaṃ pratyabhijñānaṃ gatvādijātiviṣayaṃ na gādivyaktiviṣayam | 
<lb/>tāsāṃ pratipuruṣaṃ bhedopalambhāt | anyathā somaśarmādhīta iti 
<lb/>vibhāgo na syāditi cet — tadapi śobhāṃ na bibharti | gādivyaktibhede 
<lb/>pramāṇābhāvena gatvādijātiviṣayakalpanāyāṃ pramāṇābhāvāt | yathā 
<lb/>gotvamajānata ekameva bhinnadeśaparimāṇasaṃsthānavyaktyupadhānavaśā- 
<lb/>dbhinnadeśamivālpamiva mahadiva dīrghamiva vāmanamiva prathate tathā 
<pb n="277"/> 
<lb/>gavyaktimajānata ekāpi vyañjakabhedāttattaddharmānubandhinī pratibhā- 
<lb/>sate | etena viruddhadharmādhyāsādbhedasiddhiriti pratyuktam | tatra kiṃ 
<lb/>svābhāviko viruddhadharmādhyāso bhedasādhakatvenābhimataḥ prātītiko 
<lb/>vā | prathame'siddhiḥ | aparathā svābhāvikabhedābhyupagame daśa gakā- 
<lb/>rānudacārayaccaitra iti pratipattiḥ syānna tu daśakṛtvo gakāra iti | 
<lb/>dvitīye tu na svābhāvikabhedasiddhiḥ | na hi paropādhibhedena 
<lb/>svābhāvikamaikyaṃ vihanyate | mā bhūnnabhasopi kumbhādyupādhibhedā- 
<lb/>tsvābhāviko bhedaḥ | tatra vyāvṛttavyavahāro nādanidānaḥ | taduktamā- 
<lb/>cāryaiḥ —</p> 
<p><lg><l>prayojanaṃ tu yajjātestadvarṇādeva lapsyate |</l> 
<l>vyaktilabhyaṃ tu nādebhya iti gatvādidhīrvṛthā ||</l></lg> iti | 
<lb/>tathā ca —</p> 
<p><lg><l>pratyabhijñā yadā śabde jāgarti niravagrahā |</l> 
<l>anityatvānumānāni saiva sarvāṇi bādhate ||</l></lg> 
<pb n="278"/></p> 
<p>etenedamapāstaṃ yadavādi vāgīśvareṇa mānamanohare anityaḥ śabda 
<lb/>indriyagrāhyaviśeṣaguṇatvāccakṣūrūpavaditi | śabdadravyatvavādinaṃ pratya- 
<lb/>siddheḥ | dhvanyaṃśe siddhasādhanatvācca | aśrāvaṇatvopādhibādhitatvācca | 
<lb/>udayanastu āśrayāpratyakṣatvepyabhāvasya pratyakṣatāṃ mahatā prabandhena 
<lb/>pratipādayannivṛttaḥ kolāhala utpannaḥ śabda iti vyavahārācaraṇe 
<lb/>kāraṇaṃ pratyakṣaṃ śabdānityatve pramāṇayati sma | sopi viruddhadharma- 
<lb/>saṃsargasyaupādhikatvopapādananyāyena dattaraktabalivetālasamaḥ | yo hi 
<lb/>nityatve sarvadopalabdhyanupalabdhiprasaṅgo nyāyabhūṣaṇakāroktaḥ sopi 
<pb n="279"/> 
<lb/>dhvanisaṃskṛtasyopalambhābhyupagamātpratikṣiptaḥ | yattu yugapadindriyasaṃba- 
<lb/>ndhitvena pratiniyatasaṃskārakasaṃskāryatvābhāvānumānaṃ tadātmanyanai- 
<lb/>kāntikamityalamatikalahena | tataśca vedasyāpauruṣeyatayā nirastasa- 
<lb/>mastaśaṅkākalaṅkāṅkuratvena svataḥsiddhaṃ dharme prāmāṇyamiti susthitam |</p> 
<p>syādetat |</p> 
<p><lg><l>pramāṇatvāpramāṇatve svataḥ sāṃkhyāḥ samāśritāḥ |</l> 
<l>naiyāyikāste parataḥ saugatāścaramaṃ svataḥ ||</l></lg></p> 
<p><lg><l>prathamaṃ parataḥ prāhuḥ prāmāṇyaṃ vedavādinaḥ |</l> 
<l>pramāṇatvaṃ svataḥ prāhuḥ parataścāpramāṇatām ||</l></lg> 
<lb/>iti vādivivādadarśanātkathaṃkāraṃ svataḥsiddhaṃ dharme prāmāṇyamiti 
<lb/>siddhavatkṛtya svīkriyate | 
<pb n="280"/></p> 
<p>kiṃ ca kimidaṃ svataḥ prāmāṇyaṃ nāma | kiṃ svata eva prāmāṇyasya 
<lb/>janma | āhosvitsvāśrayajñānajanyatvam | kimuta svāśrayajñānasāma- 
<lb/>grījanyatvam | utāho jñānasāmānyasāmagrījanyajñānaviśeṣāśritatvam | 
<lb/>kiṃ vā jñānasāmānyasāmagrīmātrajanyajñānaviśeṣāśritatvam | tatrādyaḥ 
<lb/>sāvadyaḥ | kāryakāraṇabhāvasya bhedasamānādhikaraṇatvenaikasminnasaṃbha- 
<lb/>vāt | nāpi dvitīyaḥ | guṇasya sato jñānasya prāmāṇyaṃ prati samavā- 
<lb/>yikāraṇatayā dravyatvāpātāt | nāpi tṛtīyaḥ | prāmāṇyasyo- 
<pb n="281"/> 
<lb/>pādhitve jātitve vā janmāyogāt | smṛtitvānadhikaraṇasya 
<lb/>jñānasya bādhātyantābhāvaḥ prāmāṇyopādhiḥ | na ca tasyotpatti- 
<lb/>saṃbhavaḥ | atyantābhāvasya nityatvābhyupagamāt | ata eva na jāte- 
<lb/>rapi janiryujyate | nāpi caturthaḥ | jñānaviśeṣo hyapramā | viśeṣasā- 
<lb/>magryāṃ ca sāmānyasāmagryanupraviśati śiṃśapāsāmagryāmiva vṛkṣa- 
<lb/>sāmagrī | aparathā tasyākasmikatvaṃ prasajyeta | tasmātparatastvena 
<lb/>svīkṛtāprāmāṇyaṃ vijñānasāmānyasāmagrījanyāśritamityativyāptirā- 
<lb/>padyeta | pañcamavikalpaṃ vikalpayāmaḥ | kiṃ doṣābhāvasahakṛtajñānasā- 
<lb/>magrījanyatvameva jñānasāmagrīmātrajanyatvaṃ kiṃ vā doṣābhāvāsahakṛta- 
<lb/>jñānasāmagrījanyatvam | nādyaḥ | doṣābhāvasahakṛtajñānasāmagrījanya- 
<lb/>tvameva parataḥ prāmāṇyamiti parataḥprāmāṇyavādibhirurarīkaraṇāt | 
<pb n="282"/> 
<lb/>nāpi dvitīyaḥ | doṣābhāvasahakṛtatvena sāmagryāṃ sahakṛtatve siddhe- 
<lb/>nanyathāsiddhānvayavyatirekasiddhatayā doṣābhāvasya kāraṇatāyā vajra- 
<lb/>lepāyamānatvāt | abhāvaḥ kāraṇameva na bhavatīti cettadā vaktavyama- 
<lb/>bhāvasya kāryatvamasti na vā | yadi nāsti tadā ghaṭapradhvaṃsānutpattyā 
<lb/>ghaṭasya nityatāprasaṅgaḥ | athāsti kimaparāddhaṃ kāraṇatveneti seyamubha- 
<lb/>yataspāśā rajjuḥ | taduditamudayanena —</p> 
<p>bhāvo yathā tathābhāvaḥ kāraṇaṃ kāryavanmataḥ | (nyā. ku. 1 | 10) 
<lb/>iti | tathā ca prayogaḥ — vimataṃ prāmāṇyaṃ jñānahetvatiriktahetva- 
<lb/>dhīnaṃ kāryatve sati tadviśeṣāśritatvādaprāmāṇyavat | prāmāṇyaṃ parato 
<lb/>jñāyate anabhyāsadaśāyāṃ sāṃśayikatvādaprāmāṇyavat | tasmādutpattau 
<pb n="283"/> 
<lb/>jñaptau ca paratastve pramāṇasaṃbhavātsvataḥsiddhaṃ prāmāṇyamityetatpūtikū- 
<lb/>ṣmāṇḍāyata iti cet —</p> 
<p>tadetadākāśamuṣṭihananāyate | vijñānasāmagrījanyatve sati tadati- 
<lb/>riktahetvajanyatvaṃ pramāyāḥ svatastvamiti niruktisaṃbhavāt | asti 
<lb/>cātrānumānam | vimatā pramā vijñānasāmagrījanyatve sati tadatirikta- 
<lb/>janyā na bhavati | apramātvānadhikaraṇatvāt | ghaṭādipramāvat | na 
<lb/>caudayanamanumānaṃ paratastvasādhakamiti śaṅkanīyam | pramā doṣavyati 
<lb/>riktajñānahetvatiriktajanyā na bhavati jñānatvādapramāvaditi pratisā- 
<lb/>dhanagrahagrastatvāt | jñānasāmagrīmātrādeva pramotpattisaṃbhave tadatiri- 
<lb/>ktasya guṇasya doṣābhāvasya vā kāraṇatvakalpanāyāṃ kalpanāgaurava- 
<lb/>prasaṅgācca | nanu doṣasyāpramāhetutvena tadabhāvasya pramāṃ prati hetutvaṃ 
<lb/>durnivāramiti cet — na | doṣābhāvasyāpramāpratibandhakatvenānyathāsi- 
<lb/>ddhatvāt | 
<pb n="284"/></p> 
<p><lg><l>tasmādguṇebhyo doṣāṇāmabhāvastadabhāvataḥ |</l> 
<l>aprāmāṇyadvayāsattvaṃ tenotsargo'napoditaḥ ||</l></lg> iti |</p> 
<p>tathā pramājñaptirapi jñānajñāpakasāmagrīta eva jāyate | na ca saṃśa- 
<lb/>yānudayaprasaṅgo bādhaka iti yuktaṃ vaktum | satyapi pratibhāsapuṣkala- 
<lb/>kāraṇe pratibandhakadoṣādisamavadhānāttadupapatteḥ | kiṃ ca tāvakama- 
<lb/>numānaṃ svataḥ pramāṇaṃ na vā | ādyenaikāntikatā | dvitīye tasyāpi 
<lb/>parataḥ prāmāṇyamevaṃ tasya tasyāpītyanavasthā duravasthā syāt | 
<pb n="285"/></p> 
<p>yadatra kusumāñjalāvudayanena jhaṭiti pracurapravṛtteḥ prāmāṇyaniścayā- 
<lb/>dhīnatvābhāvamāpādayatā praṇyagādi | pravṛttirhīcchāmapekṣate | tatprā- 
<lb/>curyaṃ cecchāprācuryam | icchā ceṣṭasādhanatājñānam | tacceṣṭajātīya- 
<lb/>tvaliṅgānubhavam | sopīndriyārthasaṃnikarṣam | prāmāṇyagrahaṇaṃ tu na 
<lb/>kvacidupayujyata iti | tadapi taskarasya purastātkakṣe suvarṇamupetya 
<lb/>sarvāṅgoddhāṭanamiva pratibhāti | yataḥ samīhitasādhanatājñānameva 
<lb/>pramāṇatayāvagamyamānamicchāṃ janayatītyatraiva sphuṭa eva prāmāṇyagra- 
<lb/>haṇasyopayogaḥ | kiṃ ca kvacidapi cennirvicikitsā pravṛttiḥ saṃśa- 
<lb/>yādupapadyeta tarhi sarvatra tathābhāvasaṃbhavātprāmāṇyaniścayo nirarthakaḥ 
<lb/>syāt | tathoktam — aniścitasya sattvameva durlabhamiti | yadi sattvaṃ 
<lb/>sulabhaṃ bhavettadā prāmāṇyaṃ dattajalāñjalikaṃ bhavedityalamatiprapañcena | 
<lb/>yasmāduktam —</p> 
<p><lg><l>tasmātsadbodhakatvena prāptā buddheḥ pramāṇatā |</l> 
<l>arthānyathātvahetūtthadoṣajñānādapodyate ||</l></lg> iti |</p> 
<p>tasmāddharme svataḥsiddhapramāṇabhāve jyotiṣṭomena svargakāmo yajete- 
<lb/>tyādividhyarthavādamantranāmadheyātmake vede yajetetyatra tapratyayaḥ prakṛtya- 
<pb n="286"/> 
<lb/>rthoparaktāṃ bhāvanāmabhidhatta iti siddhe vyutpattimabhyupagacchatāmabhihi- 
<pb n="287"/> 
<lb/>tānvayavādināṃ bhaṭṭācāryāṇāṃ siddhāntaḥ | yāgaviṣayaṃ niyogamiti 
<lb/>kārye vyutpattimanusaratāmanvitābhidhānavādināṃ prabhākaragurūṇāṃ 
<lb/>siddhānta iti sarvamavadātam ||</p> 
<trailer>iti śrīmatsāyaṇamādhavīye sarvadarśanasaṃgrahe jaiminidarśanam ||</trailer>
</div> 
<div n="13"><pb n="288"/> 
<head>atha pāṇinidarśanam || 13 ||</head>
<p>nanvayaṃ prakṛtibhāgoyaṃ pratyayabhāga iti prakṛtipratyayavibhāgaḥ katha- 
<lb/>mavagamyata iti cet — pītapātañjalajalānāmetaccodyaṃ camatkāraṃ na 
<lb/>karoti | vyākaraṇaśāstrasya prakṛtipratyayavibhāgapratipādanaparatāyāḥ 
<lb/>prasiddhatvāt | tathā hi patañjalerbhagavato mahābhāṣyakārasyedamādimaṃ 
<lb/>vākyam — atha śabdānuśāsanam (pāta. ma. bhā. 1 | 1 | 1) iti | 
<lb/>asyārthaḥ — athetyayaṃ śabdodhikārārthaḥ prayujyate | adhikāraḥ prastāvaḥ | 
<lb/>prārambha iti yāvat | śabdānuśāsanaśabdena ca pāṇinipraṇītaṃ 
<lb/>vyākaraṇaśāstraṃ vivakṣyate | śabdānuśāsanamityetāvatyabhidhīyamāne 
<lb/>saṃdehaḥ syāt | kiṃ śabdānuśāsanaṃ prastūyate na veti | tathā mā prasā- 
<lb/>ṅkṣīdityathaśabdaṃ prāyuṅkta | athaśabdaprayogabalenārthāntaravyudāsena 
<lb/>prastūyata ityasyārthasyābhidhīyamānatvāt | anena hi vaidikāḥ śabdāḥ 
<pb n="289"/> 
<lb/>śaṃ no devīrabhiṣṭaye (atharvasaṃ. 1 | 1) ityādayastadupakāriṇo laukikāḥ 
<lb/>śabdā gauraśvaḥ puruṣo hastī śakunirityādayaścānuśiṣyante vyutpādyasaṃ- 
<lb/>skriyante prakṛtipratyayavibhāgavattayā bodhyanta iti śabdānuśāsanam |</p> 
<p>atra kecitparyanuyuñjate — anuśāsikriyāyāḥ sakarmakatvātkarmabhū- 
<lb/>tasya śabdasya kartṛbhūtasyācāryasya prāptau satyāmubhayaprāptau karmaṇi (pā. 
<lb/>sū. 2 | 3 | 66) ityanuśāsanabalātkarmaṇyeṣā ṣaṣṭhī vidhātavyā | tathā ca 
<lb/>karmaṇi ca (pā. sū. 2 | 2 | 14) iti samāsapratiṣedhasaṃbhavācchabdānu- 
<lb/>śāsanaśabdo na pramāṇapathamavataratīti | atrāyaṃ samādhirabhidhīyate — 
<lb/>yasminkṛtpratyaye kartṛkarmaṇorubhayoḥ prāptirasti tatra karmaṇyeva ṣaṣṭhīvi- 
<lb/>bhaktirbhavati na kartarīti bahuvrīhivijñānabalānniyamyate | tadyathāścaryo 
<lb/>gavāṃ doho'śikṣitena gopālakeneti | śabdānuśāsanamityatra tu 
<pb n="290"/> 
<lb/>śabdānāmanuśāsanaṃ nārthānāmityetāvato vivakṣitasyārthasyācāryasya 
<lb/>karturupādānena vināpi supratipādatvādācāryopādānamakiṃcitkaram | 
<lb/>tasmādubhayaprāpterabhāvādubhayaprāptau karmaṇītyeṣā ṣaṣṭhī na bhavati | kiṃ tu 
<lb/>kartṛkarmaṇoḥ kṛti (pā. sū. 2 | 3 | 65) iti kṛdyoge kartari karmaṇi 
<lb/>ca ṣaṣṭhīvibhaktirbhavatīti kṛdyogalakṣaṇā ṣaṣṭhī bhaviṣyati | tathā 
<lb/>cedhmapravraścanapalāśaśātanādivatsamāso bhaviṣyati | kartaryapi ṣaṣṭhī 
<lb/>bhavatīti kecid bruvate | ata evoktaṃ kāśikāvṛttau — kecidaviśeṣe- 
<lb/>ṇaiva vibhāṣāmicchanti śabdānāmanuśāsanamācāryeṇācāryasya veti | 
<lb/>atha vā śeṣalakṣaṇeyaṃ ṣaṣṭhī | tatra kimapi codyaṃ nāvataratyeva | yadyevaṃ 
<pb n="291"/> 
<lb/>tarhi śeṣalakṣaṇāyāḥ ṣaṣṭhyāḥ sarvatra suvacatvātṣaṣṭhīsamāsapratiṣedha- 
<lb/>sūtrāṇāmānarthakyaṃ prāpnuyāditi cet — satyam | teṣāṃ svaracintāyāmupa- 
<lb/>yogo vākyapadīye hariṇā prādarśi | tadāha mahopādhyāyavardhamānaḥ —</p> 
<p><lg><l>laukikavyavahāreṣu yatheṣṭaṃ ceṣṭatāṃ janaḥ |</l> 
<l>vaidikeṣu tu mārgeṣu viśeṣoktiḥ pravartatām ||</l></lg></p> 
<p><lg><l>iti pāṇinisūtrāṇāmarthavattvamasau yataḥ |</l> 
<l>janikarturiti brūte tatprayojaka ityapi ||</l></lg> iti | 
<pb n="292"/> 
<lb/>tathā ca śabdānuśāsanāparanāmadheyaṃ vyākaraṇaśāstramārabdhaṃ veditavya- 
<lb/>miti vākyārthaḥ saṃpadyate |</p> 
<p>tasyārthasya jhaṭiti pratipattaye atha vyākaraṇamityevābhidhīyatām | 
<lb/>atha śabdānuśāsanamityadhikākṣaraṃ mudhābhidhīyata iti | maivam | 
<lb/>śabdānuśāsanamityanvarthasamākhyopādāne tadīyavedāṅgatvapratipādaka- 
<lb/>prayojanānvākhyānasiddheḥ | anyathā prayojanānabhidhāne vyākaraṇādhya- 
<lb/>yanedhyetṝṇāṃ pravṛttireva na prasajet | nanu niṣkāraṇo dharmaḥ ṣaḍaṅgo 
<lb/>vedodhyetavya ityadhyetavyatvavidhānādeva pravṛttiḥ setsyatīti cet — mai- 
<lb/>vam | tathā vidhānepi tadīyavedāṅgatvapratipādakaprayojanānabhidhāne 
<lb/>teṣāṃ pravṛtteranupapatteḥ | tathā hi purā kila vedamadhītyādhyetārastva- 
<lb/>ritaṃ vaktāro bhavanti |</p> 
<p><lg><l>vedānno vaidikāḥ śabdāḥ siddhā lokācca laukikāḥ |</l></lg> 
<lb/>tasmādanarthakaṃ vyākaraṇamiti | tasmādvedāṅgatvaṃ manyamānāstadadhya- 
<lb/>yane pravṛttimakārṣuḥ | tataścedānīṃtanānāmapi tatra pravṛttirna sidhyet | 
<lb/>sā mā prasāṅkṣīditi tadīyavedāṅgatvapratipādakaṃ prayojanamanvākhye- 
<lb/>yameva | yadyanvākhyātepi prayojane na pravarteraṃstarhi laukikaśabdasaṃ- 
<lb/>skārajñānarahitāste yājñe karmaṇi pratyavāyabhājo bhaveyuḥ | dharmāddhī- 
<pb n="293"/> 
<lb/>yeran | ata eva yājñikāḥ paṭhanti — āhitāgnirapaśabdaṃ prayujya 
<lb/>prāyaścittīyāṃ sārasvatīmiṣṭiṃ nirvapediti | atastadīyavedāṅgatva- 
<lb/>pratipādakaprayojanānvākhyānārthamatha śabdānuśāsanamityeva kathyate 
<lb/>nātha vyākaraṇamiti | bhavati ca śabdasaṃskāro vyākaraṇaśāstrasya 
<lb/>prayojanam | tasya taduddeśena pravṛtteḥ | yathā svargoddeśena pravṛttasya 
<lb/>yāgasya svargaḥ prayojanam | tasmācchabdānuśiṣṭiḥ saṃskārapadaveda- 
<lb/>nīyā śabdānuśāsanasya prayojanam |</p> 
<p>nanvevamapyabhimataṃ prayojanaṃ na labhyate | tadupāyābhāvāt | 
<lb/>atha pratipadapāṭha evābhyupāya iti manyethāstarhi sa hyanabhyupāyaḥ 
<lb/>śabdānāṃ pratipattau pratipadapāṭho bhavet | śabdāpaśabdabhedenānantyā- 
<lb/>cchabdānām | evaṃ hi samāmnāyate bṛhaspatirindrāya divyaṃ varṣa- 
<lb/>sahasraṃ pratipadapāṭhavihitānāṃ śabdānāṃ śabdapārāyaṇaṃ provāca 
<lb/>nāntaṃ jagāma | bṛhaspatiśca pravaktā indrodhyetā divyaṃ varṣasahasra- 
<lb/>madhyayanakālaḥ | na ca pārāvāptirabhūt | kimutādya yaściraṃ jīvati 
<lb/>sa varṣaśataṃ jīvati | adhītibodhācaraṇapracāraṇaiścaturbhirhyupāyairvi- 
<pb n="294"/> 
<lb/>dyopayuktā bhavati | tatrādhyayanakālenaiva sarvamāyurupayuktaṃ syāt | 
<lb/>tasmādanabhyupāyaḥ śabdānāṃ pratipattau pratipadapāṭha iti prayojanaṃ 
<lb/>na sidhyediti cet — maivam | śabdapratipatteḥ pratipadapāṭhasādhyatvāna- 
<lb/>ṅgīkārāt | prakṛtyādivibhāgakalpanāvatsu lakṣyeṣu sāmānyaviśeṣa- 
<lb/>rūpāṇāṃ lakṣaṇānāṃ parjanyavatsakṛdeva pravṛttau bahūnāṃ śabdānāmanu- 
<lb/>śāsanopalambhācca | tathā hi | karmaṇyaṇ (pā. sū. 3 | 2 | 1) ityekena 
<lb/>sāmānyarūpeṇa lakṣaṇena karmopapadāddhātumātrādaṇpratyaye kṛte kumbha- 
<lb/>kāraḥ kāṇḍalāva ityādīnāṃ bahūnāṃ śabdānāmanuśāsanamupalabhyate | 
<lb/>evamātonupasarge kaḥ (pā. sū. 3 | 2 | 3) ityekena viśeṣalakṣaṇenākā- 
<lb/>rāntāddhātoḥ kapratyaye kṛte dhānyado dhanada ityādīnāṃ bahūnāṃ śabdā- 
<lb/>nāmanuśāsanamupalabhyate | bṛhaspatirindrāyeti pratipadapāṭhasyāśakya- 
<lb/>tvapratipādanaparorthavādaḥ |</p> 
<p>nanvanyeṣvapyaṅgeṣu satsu kimityetadevādriyate | ucyate | 
<pb n="295"/> 
<lb/>pradhānaṃ ca ṣaṭsvaṅgeṣu vyākaraṇam | pradhāne ca kṛto yatnaḥ phalavānbha- 
<lb/>vati | taduktam —</p> 
<p><lg><l>āsannaṃ brahmaṇastasya tapasāmuttamaṃ tapaḥ |</l> 
<l>prathamaṃ chandasāmaṅgamāhurvyākaraṇaṃ budhāḥ ||</l></lg> (vākyapa. 1 | 11) iti | 
<lb/>tasmādyākaraṇaśāstrasya śabdānuśāsanaṃ bhavati sākṣātprayojanam | 
<pb n="296"/> 
<lb/>pāraṃparyeṇa tu vedarakṣādīni | ata evoktaṃ bhagavatā bhāṣyakāreṇa — 
<lb/>rakṣohāgamalaghvasaṃdehāḥ prayojanam (pāta. ma. bhā. 1 | 1 | 1) iti |</p> 
<p>sādhuśabdaprayogavaśādabhyudayopi bhavati | tathā ca kathitaṃ kātyā- 
<lb/>yanena — śāstrapūrvake prayogebhyudayastattulyaṃ vedaśabdeneti | anyairapyu- 
<lb/>ktam — ekaḥ śabdaḥ samyagjñātaḥ suṣṭhu prayuktaḥ svarge loke kāmadhugbha- 
<lb/>vatīti | tathā —</p> 
<p><lg><l>nākamiṣṭasukhaṃ yānti suyuktairbaddhavāgrathaiḥ |</l> 
<l>atha patkāṣiṇo yānti ye cikkamitabhāṣiṇaḥ ||</l></lg> 
<lb/>nanvacetanasya śabdasya kathamīdṛśaṃ sāmarthyamupapadyata iti cet — maivaṃ 
<lb/>manyethāḥ | mahatā devena sāmyaśravaṇāt | tadāha śrutiḥ — 
<pb n="297"/></p> 
<p><lg><l>catvāri śṛṅgā trayo asya pādā dve śīrṣe sapta hastāso asya |</l> 
<l>tridhā baddho vṛṣabho roravīti maho devo martyāṃṃ āviveśa ||</l></lg> (ma. nā. 10 | 1) 
<lb/>vyācakāra ca bhāṣyakāraḥ — catvāri śṛṅgāṇi catvāri padajā- 
<lb/>tāni nāmākhyātopasarganipātāḥ | trayo asya pādā laḍādiviṣayā- 
<lb/>strayo bhūtabhaviṣyadvartamānakālāḥ | dve śīrṣe dvau śabdātmānau nityaḥ 
<lb/>kāryaśca | vyaṅgyavyañjakabhedāt | sapta hastāso asya tiṅā saha sapta 
<lb/>subvibhaktayaḥ | tridhā baddhastriṣu sthāneṣu urasi kaṇṭhe śirasi ca 
<lb/>baddhaḥ | vṛṣabha iti prasiddhavṛṣabhatvena rūpaṇaṃ kriyate | varṣaṇāt | varṣa- 
<lb/>ṇaṃ ca jñānapūrvakānuṣṭhānena phalapradatvam | roravīti śabdaṃ karoti | 
<pb n="298"/> 
<lb/>rautiḥ śabdakarmā | iha śabdaśabdena prapañco vivakṣitaḥ | maho devo 
<lb/>martyāṃṃ āviveśa | mahāndevaḥ śabdo martyā maraṇadharmāṇo manuṣyāstā- 
<lb/>nāviveśeti | mahatā devena pareṇa brahmaṇā sāmyamuktaṃ syāt (pāta. 
<lb/>mahābhā. pṛ. 3 paṃ. 17) iti |</p> 
<p>jagannidānaṃ sphoṭākhyo niravayavo nityaḥ śabdo brahmaiveti hariṇā- 
<lb/>bhāṇi brahmakāṇḍe —</p> 
<p><lg><l>anādinidhanaṃ brahma śabdatattvaṃ tadakṣaram |</l> 
<l>vivartaterthabhāvena prakriyā jagato yataḥ ||</l></lg> (vākyapa. 1 | 1) iti |</p> 
<p>nanu nāmākhyātabhedena padadvaividhyapratīteḥ kathaṃ cāturvidhyamuktamiti 
<lb/>cet — maivam | prakārāntarasya prasiddhatvāt | taduktaṃ prakīrṇake —</p> 
<p><lg><l>dvidhā kaiścitpadaṃ bhinnaṃ caturdhā pañcadhāpi vā |</l> 
<l>apoddhṛtyaiva vākyebhyaḥ prakṛtipratyayādivat ||</l></lg> iti | 
<pb n="299"/> 
<lb/>karmapravacanīyena vai pañcamena saha padasya pañcavidhatvamiti helā- 
<lb/>rājo vyākhyātavān | karmapravacanīyāstu kriyāviśeṣopajanitasaṃba- 
<lb/>ndhāvacchedahetava iti saṃbandhaviśeṣadyotanadvāreṇa kriyāviśeṣadyo- 
<lb/>tanādupasargeṣvevāntarbhavantītyabhisaṃdhāya padacāturvidhyaṃ bhāṣyakā- 
<lb/>reṇoktaṃ yuktamiti vivektavyam |</p> 
<p>nanu bhavatā sphoṭātmā nityaḥ śabda iti nijāgadyate | tanna 
<lb/>mṛṣyāmahe | tatra pramāṇābhāvāditi kecit | atrocyate — pratyakṣame- 
<lb/>vātra pramāṇam | gaurityekaṃ padamiti nānāvarṇātiriktaikapadāvagateḥ 
<lb/>sarvajanīnatvāt | na hyasati bādhake padānubhavaḥ śakyo mithyeti 
<lb/>vaktum | padārthapratītyanyathānupapattyāpi sphoṭobhyupagantavyaḥ | na ca 
<lb/>varṇebhya eva tatpratyayaḥ prādurbhavatīti parīkṣākṣamam | vikalpāsahatvā- 
<lb/>t | kiṃ varṇāḥ samastā vyastā vārthapratyayaṃ janayanti | nādyaḥ | varṇānāṃ 
<pb n="300"/> 
<lb/>kṣaṇikānāṃ samūhāsaṃbhavāt | nāntyaḥ | vyastavarṇebhyorthapratyayāsaṃ- 
<lb/>bhavāt | na ca vyāsasamāsābhyāmanyaḥ prakāraḥ samastīti | tasmādva- 
<lb/>rṇānāṃ vācakatvānupapattau yadbalādarthapratipattiḥ sa sphoṭaḥ | varṇā- 
<lb/>tirikto varṇābhivyaṅgyorthapratyāyako nityaḥ śabdaḥ sphoṭa iti 
<lb/>tadvido vadanti | ata eva sphuṭyate vyajyate varṇairiti sphoṭo 
<lb/>varṇābhivyaṅgyaḥ sphuṭati sphuṭībhavatyasmādartha iti sphoṭorthapratyāyaka 
<lb/>iti sphoṭaśabdārthamubhayathā nirāhuḥ | tathā coktaṃ bhagavatā patañjali- 
<lb/>nā mahābhāṣye — atha gaurityatra kaḥ śabdo yenoccāritena sāsnālā- 
<lb/>ṅgūlakakudakhuraviṣāṇānāṃ saṃpratyayo bhavati sa śabdaḥ (pāta. mahā- 
<lb/>bhā. pṛ. 1 paṃ. 6) iti | vivṛtaṃ ca kaiyaṭena — vaiyākaraṇā varṇavyatiri- 
<lb/>ktasya padasya vācakatvamicchanti | varṇānāṃ vācakatve dvitīyādiva- 
<lb/>rṇoccāraṇānarthakyaprasaṅgādityādinā tadvyatiriktaḥ sphoṭo nādābhi- 
<lb/>vyaṅgyo vācako vistareṇa vākyapadīye vyavasthāpita ityantena 
<lb/>prabandhena |</p> 
<p>nanu sphoṭasyāpyarthapratyāyakatvaṃ na ghaṭate | vikalpāsahatvāt | 
<lb/>kimabhivyaktaḥ sphoṭorthaṃ pratyāyayatyanabhivyakto vā | na caramaḥ | 
<lb/>sarvadārthapratyayalakṣaṇakāryotpādaprasaṅgāt | sphoṭasya nityatvābhyupa- 
<pb n="301"/> 
<lb/>gamena nirapekṣasya hetoḥ sadā sattvena kāryasya vilambāyogāt | 
<lb/>athaitaddoṣaparijihīrṣayābhivyaktaḥ sphoṭorthaṃ pratyāyayatīti kakṣī- 
<lb/>kriyate tathāpyabhivyañjayanto varṇāḥ kiṃ pratyekamabhivyañjayanti saṃbhūya 
<lb/>vā | pakṣadvayepi varṇānāṃ vācakatvapakṣe bhavatā ye doṣā bhāṣitāsta 
<lb/>eva sphoṭābhivyañjakatvapakṣe vyāvartanīyāḥ | taduktaṃ bhaṭṭācāryairmīmāṃ- 
<lb/>sāślokavārtike —</p> 
<p><lg><l>yasyānavayavaḥ sphoṭo vyajyate varṇabuddhibhiḥ |</l> 
<l>sopi paryanuyogena naikenāpi vimucyate ||</l></lg> iti | 
<lb/>vibhaktyanteṣveva varṇeṣu suptiṅantaṃ padam (pā. sū. 1 | 4 | 14) iti 
<lb/>pāṇininā te vibhaktyantāḥ padam (gauta. sū. 2 | 2 | 60) iti gauta- 
<lb/>mena ca padasaṃjñāyā vihitatvātsaṃketagraheṇānugrahavaśādvarṇeṣveva 
<pb n="302"/> 
<lb/>padabuddhirbhaviṣyati | tarhi sara ityetasminpade yāvanto varṇāstāvanta 
<lb/>eva rasa ityatrāpi | evaṃ vanaṃ navaṃ nadī dīnā rāmo māro rājā 
<lb/>jāretyādiṣvarthabhedapratītirna syāditi cenna | kramabhedena bhedasaṃbhavāt | 
<lb/>taduktaṃ tautātitaiḥ —</p> 
<p><lg><l>yāvanto yādṛśā ye ca yadarthapratipādane |</l> 
<l>varṇāḥ prajñātasāmarthyāste tathaivāvabodhakāḥ ||</l></lg> iti | 
<lb/>tasmādyaścobhayoḥ samo doṣo na tenaikaścodyo bhavatīti nyāyādvarṇā- 
<lb/>nāmeva vācakatvopapattau nātiriktasphoṭakalpanāvakalpata iti cet- 
<lb/>tadetatkāśakuśāvalambanakalpam | vikalpānupapatteḥ | kiṃ varṇamātraṃ 
<lb/>padapratyayāvalambanaṃ varṇasamūho vā | nādyaḥ | parasparavilakṣaṇavarṇa- 
<lb/>mālāyāmabhinnaṃ nimittaṃ puṣpeṣu vinā sūtraṃ mālāpratyayavadityekaṃ pada- 
<lb/>miti pratipatteranupapatteḥ | nāpi dvitīyaḥ | uccaritapradhvastānāṃ 
<lb/>varṇānāṃ samūhabhāvāsaṃbhavāt | tatra hi samūhavyapadeśo ye padārthā 
<lb/>ekasminpradeśe sahāvasthitatayā bahavonubhūyante | yathaikasminpradeśe 
<lb/>sahāvasthitatayānubhūyamāneṣu dhavakhadirapalāśādiṣu samūhavyapadeśo 
<lb/>yathā vā gajanaraturagādiṣu | na ca te varṇāstathānubhūyante | utpa- 
<pb n="303"/> 
<lb/>nnapradhvastatvāt | abhivyaktipakṣepi krameṇaivābhivyaktiḥ | samūhāsaṃbha- 
<lb/>vāt | nāpi varṇeṣu kālpanikaḥ samūhaḥ kalpanīyaḥ | parasparā- 
<lb/>śrayaprasaṅgāt | ekārthapratyāyakatvasiddhau tadupādhinā varṇeṣu padatva- 
<lb/>pratītistatsiddhāvekārthapratyāyakatvasiddhiriti | tasmādvarṇānāṃ vāca- 
<lb/>katvāsaṃbhavātsphoṭobhyupagantavyaḥ |</p> 
<p>nanu sphoṭavyañjakatāpakṣepi prāguktavikalpaprasareṇa ghaṭṭakuṭīprabhā- 
<lb/>tāyitamiti cet — tadetanmanorājyavijṛmbhaṇam | vaiṣamyasaṃbhavāt | 
<lb/>tathā hi | abhivyañjakopi prathamo dhvaniḥ sphoṭamasphuṭamabhivyanakti | 
<lb/>uttarottarābhivyañjakakrameṇa sphuṭaṃ sphuṭataraṃ sphuṭatamam | yathā 
<lb/>svādhyāyaḥ sakṛtpaṭhyamāno nāvadhāryate | abhyāsena tu sphuṭāva- 
<lb/>sāyaḥ | yathā vā ratnatattvaṃ prathamapratītau sphuṭaṃ na cakāsti | carame 
<lb/>cetasi yathāvadabhivyajyate |</p> 
<p><lg><l>nādairāhitabījāyāmantyena dhvaninā saha |</l> 
<l>āvṛttiparipākāyāṃ buddhau śabdovadhāryate ||</l></lg> (vākyapa. 1 | 85) 
<pb n="304"/> 
<lb/>iti prāmāṇikokteḥ | tasmādasmācchabdādarthaṃ pratipadyāmaha iti vyava- 
<lb/>hāravaśādvarṇānāmarthavācakatvānupapatteḥ prathame kāṇḍe tatrabhavadbhi- 
<lb/>rbhartṛharibhirabhihitatvānniravayavamarthapratyāyakaṃ śabdatattvaṃ sphoṭākhya- 
<lb/>mabhyupagantavyamiti | etatsarvaṃ paramārthasaṃvillakṣaṇasattājātireva 
<lb/>sarveṣāṃ śabdānāmartha iti pratipādanapare jātisamuddeśe pratipādi- 
<lb/>tam |</p> 
<p>yadi sattaiva sarveṣāṃ śabdānāmarthastarhi sarveṣāṃ śabdānāṃ paryāyatā 
<lb/>syāt | tathā ca kvacidapi yugapattricaturapadaprayogāyoga iti mahaccā- 
<lb/>turyamāyuṣmataḥ | taduktam —</p> 
<p><lg><l>paryāyāṇāṃ prayogo hi yaugapadyena neṣyate |</l> 
<l>paryāyeṇaiva te yasmādvadantyarthaṃ na saṃhatāḥ ||</l></lg> iti | 
<lb/>tasmādayaṃ pakṣo na kṣodakṣama iti cet — tadetadgaganaromanthakalpam | 
<lb/>nīlalohitapītādyuparañjakadravyabhedena sphaṭikamaṇeriva saṃbandhibhedā- 
<lb/>tsattāyāstadātmanā bhedena pratipattisiddhau gosattādirūpagotvādi- 
<lb/>bhedanibandhanavyavahāravailakṣaṇyopapatteḥ | tathā cāptavākyam —</p> 
<p><lg><l>sphaṭikaṃ vimalaṃ dravyaṃ yathā yuktaṃ pṛthakpṛthak |</l> 
<l>nīlalohitapītādyaistadvarṇamupalabhyate ||</l></lg> iti | 
<lb/>tathā hariṇāpyuktam —</p> 
<p><lg><l>saṃbandhibhedātsattaiva bhidyamānā gavādiṣu |</l> 
<l>jātirityucyate tasyāṃ sarve śabdā vyavasthitāḥ ||</l></lg> 
<pb n="305"/></p> 
<p><lg><l>tāṃ prātipadikārthaṃ ca dhātvarthaṃ ca pracakṣate |</l> 
<l>sā nityā sā mahānātmā tāmāhustvatalādayaḥ ||</l></lg> iti | 
<lb/>āśrayabhūtaiḥ saṃbandhibhirbhidyamānā kalpitabhedā gavāśvādiṣu sattaiva 
<lb/>mahāsāmānyameva jātiḥ | gotvādikamaparaṃ sāmānyaṃ paramārthatastato 
<lb/>bhinnaṃ na bhavati | gosattaiva gotvaṃ nāparamanvayi pratibhāsate | evama- 
<lb/>śvasattāśvatvamityādi vācyam | evaṃ ca tasyāmeva gavādibheda- 
<lb/>bhinnāyāṃ sattāyāṃ jātau sarve gośabdādayo vācakatvena vyava- 
<lb/>sthitāḥ | prātipadikārthaśca satteti prasiddham | bhāvavacano dhātu- 
<lb/>riti pakṣe bhāvaḥ sattaiveti dhātvarthaḥ sattā bhavatyeva | kriyāvacano 
<lb/>dhāturiti pakṣepi</p> 
<p><lg><l>jātimanye kriyāmāhuranekavyaktivartinīm |</l></lg> 
<lb/>iti kriyāsamuddeśe kriyāyā jātirūpatvapratipādanāddhātvarthaḥ sattā 
<lb/>bhavatyeva | tasya bhāvastvatalau (pāṇi. sū. 5 | 1 | 119) iti 
<lb/>bhāvārthe tvatalādīnāṃ vidhānātsattāvācitvaṃ yuktam | sā ca satto- 
<lb/>dayavyayavaidhuryānnityā | sarvasya prapañcasya tadvivartatayā deśataḥ 
<lb/>kālato vastutaśca paricchedarāhityātsā sattā mahānātmeti vyapa- 
<lb/>diśyata iti kārikādvayārthaḥ | 
<pb n="306"/></p> 
<p>dravyapadārthavādinopi naye saṃvillakṣaṇaṃ tattvameva sarvaśabdārtha iti 
<lb/>saṃbandhasamuddeśe samarthitam —</p> 
<p><lg><l>satyaṃ vastu tadākārairasatyairavadhāryate |</l> 
<l>asatyopādhibhiḥ śabdaiḥ satyamevābhidhīyate ||</l></lg></p> 
<p><lg><l>adhruveṇa nimittena devadattagṛhaṃ yathā |</l> 
<l>gṛhītaṃ gṛhaśabdena śuddhamevābhidhīyate ||</l></lg> iti | 
<lb/>bhāṣyakāreṇāpi siddhe śabdārthasaṃbandha ityetadvārtikavyākhyānāvasare 
<pb n="307"/> 
<lb/>dravyaṃ hi nityamityanena granthenāsatyopādhyavacchinnaṃ brahmatattvaṃ dravyaśa- 
<lb/>bdavācyaṃ sarvaśabdārtha iti nirūpitam |</p> 
<p>jātiśabdārthavācino vājapyāyanasya mate gavādayaḥ śabdā bhinna- 
<lb/>dravyasamavetajātimabhidadhati | tasyāmavagāhyamānāyāṃ tatsaṃbandhā- 
<lb/>ddravyamavagamyate | śuklādayaḥ śabdā guṇasamavetāṃ jātimācakṣate | 
<lb/>guṇe tatsaṃbandhātpratyayaḥ | dravye saṃbandhisaṃbandhāt | saṃjñāśabdānāmu- 
<pb n="308"/> 
<lb/>tpattiprabhṛtyā vināśācchaiśavakaumārayauvanādyavasthādibhedepi sa e- 
<lb/>vāyamityabhinnapratyayabalātsiddhā devadattatvādijātirabhyupagantavyā | 
<lb/>kriyāsvapi jātirālakṣyate | saiva dhātuvācyā | pacatītyādāvanuvṛtta- 
<lb/>pratyayasya prādurbhāvāt | dravyapadārthavādivyāḍinaye śabdasya vyaktire- 
<lb/>vābhidheyatayā pratibhāsate | jātistūpalakṣaṇatayeti nānantyādido- 
<lb/>ṣāvakāśaḥ | pāṇinyācāryasyobhayaṃ saṃmatam | yato jātipadārthamabhyupa- 
<lb/>gamya jātyākhyāyāmekasminbahuvacanamanyatarasyām (pāṇi. sū. 1 | 2 | 58) 
<lb/>ityādivyavahāraḥ | dravyapadārthamaṅgīkṛtya sarūpāṇāmekaśeṣa ekavi- 
<lb/>bhaktau (pāṇi. sū. 1 | 2 | 64) ityādiḥ | vyākaraṇasya sarvapārṣadatvānma- 
<lb/>tadvayābhyugapame na kaścidvirodhaḥ | tasmādadvayaṃ satyaṃ paraṃ brahmatattvaṃ 
<lb/>sarvaśabdārtha iti sthitam | taduktam — 
<pb n="309"/></p> 
<p><lg><l>tasmācchaktivibhāgena satyaḥ sarvaḥ sadātmakaḥ |</l> 
<l>ekorthaḥ śabdavācyatve bahurūpaḥ prakāśate ||</l></lg> iti | 
<lb/>satyasvarūpamapi hariṇoktaṃ saṃbandhasamuddeśe —</p> 
<p><lg><l>yatra draṣṭā ca dṛśyaṃ ca darśanaṃ cāvikalpitam |</l> 
<l>tasyaivārthasya satyatvamāhustrayyantavedinaḥ ||</l></lg> iti | 
<lb/>dravyasamuddeśepi —</p> 
<p><lg><l>vikārāpagame satyaṃ suvarṇaṃ kuṇḍale yathā |</l> 
<l>vikārāpagamo yatra tāmāhuḥ prakṛtiṃ parām ||</l></lg> iti |</p> 
<p>abhyupagatādvitīyatvanirvāhāya vācyavācakayoravibhāgaḥ prada- 
<lb/>rśitaḥ —</p> 
<p><lg><l>vācyā sā sarvaśabdānāṃ śabdācca na pṛthaktataḥ |</l> 
<l>apṛthaktvepi saṃbandhastayorjīvātmanoriva ||</l></lg> iti | 
<lb/>tattadupādhiparikalpitabhedabahulatayā vyavahārasyāvidyāmātrakalpita- 
<lb/>tvena pratiniyatākāropadhīyamānarūpabhedaṃ brahmatattvaṃ sarvaśabdaviṣayaḥ | 
<lb/>abhede ca pāramārthike saṃvṛtivaśādvyavahāradaśāyāṃ svapnāvasthāvadu- 
<lb/>ccāvacaḥ prapañco vivartata iti kārikārthaḥ | tadāhurvedāntavādani- 
<lb/>puṇāḥ —</p> 
<p><lg><l>yathā svapnaprapañcoyaṃ mayi māyāvijṛmbhitaḥ |</l> 
<l>evaṃ jāgratprapañcopi mayi māyāvijṛmbhitaḥ ||</l></lg> iti | 
<pb n="310"/> 
<lb/>taditthaṃ kūṭasthe parasminbrahmaṇi saccidānandarūpe pratyagabhinne- 
<lb/>vagatenādyavidyānivṛttau tādṛgbrahmātmanāvasthānalakṣaṇaṃ niḥśreyasaṃ 
<lb/>setsyati |</p> 
<p><lg><l>śabdabrahmaṇi niṣṇātaḥ paraṃ brahmādhigacchati |</l></lg> 
<lb/>ityabhiyuktokteḥ | tathā ca śabdānuśāsanaśāstrasya niḥśreyasa- 
<lb/>sādhanatvaṃ siddham | taduktam —</p> 
<p><lg><l>taddvāramapavargasya vāṅmalānāṃ cikitsitam |</l> 
<l>pavitraṃ sarvavidyānāmadhividyaṃ pracakṣate ||</l></lg> (vākyapa. 1 | 14) iti |</p> 
<p>tathā —</p> 
<p><lg><l>idamādyaṃ padasthānaṃ siddhisopānaparvaṇām |</l> 
<l>iyaṃ sā mokṣamāṇānāmajihmā rājapaddhatiḥ ||</l></lg> (vākyapa. 1 | 16) iti | 
<lb/>tasmādvyākaraṇaśāstraṃ paramapuruṣārthasādhanatayādhyetavyamiti siddham ||</p> 
<trailer>iti śrīmatsāyaṇamādhavīye sarvadarśanasaṃgrahe pāṇinidarśanam ||</trailer>
</div> 
<div n="14"><pb n="311"/> 
<head>atha sāṃkhyadarśanam || 14 ||</head>
<p>atha sāṃkhyairākhyāte pariṇāmavāde paripanthini jāgarūke kathaṃ- 
<lb/>kāraṃ vivartavāda ādaraṇīyo bhavet | eṣa hi teṣāmāghoṣaḥ | saṃkṣe- 
<lb/>peṇa hi sāṃkhyaśāstre catasro vidhāḥ saṃbhāvyante | kaścidarthaḥ prakṛti- 
<lb/>reva kaścidvikṛtiḥ prakṛtiśca kaścidvikṛtireva kaścidanubhaya iti |</p> 
<p>tatra kevalā prakṛtiḥ pradhānapadena vedanīyā mūlaprakṛtiḥ | 
<lb/>nāsāvanyasya kasyacidvikṛtiḥ | prakarotīti prakṛtiriti vyutpattyā 
<lb/>sattvarajastamoguṇānāṃ sāmyāvasthāyā abhidhānāt | taduktaṃ 
<lb/>mūlaprakṛtiravikṛtiḥ (sāṃ. kā. 3) iti | mūlaṃ cāsau prakṛtiśca 
<lb/>mūlaprakṛtiḥ | mahadādeḥ kāryakalāpasyāsau mūlaṃ na tvasya pradhānasya 
<pb n="312"/>
<supplied xml:lang="en" resp="#sarit-encoder-sarvadarsanasamgraha">No text of the Sarvadarśanasaṃgraha on this page, only commentary.</supplied>
<pb n="313"/>
<supplied xml:lang="en" resp="#sarit-encoder-sarvadarsanasamgraha">No text of the Sarvadarśanasaṃgraha on this page, only commentary.</supplied>
<pb n="314"/>
<supplied xml:lang="en" resp="#sarit-encoder-sarvadarsanasamgraha">No text of the Sarvadarśanasaṃgraha on this page, only commentary.</supplied>
<pb n="315"/>
<supplied xml:lang="en" resp="#sarit-encoder-sarvadarsanasamgraha">No text of the Sarvadarśanasaṃgraha on this page, only commentary.</supplied>
<pb n="316"/> 
<lb/>mūlāntaramasti | anavasthāpātāt | na ca bījāṅkuravadanavasthādoṣo 
<lb/>na bhavatīti vācyam | pramāṇābhāvāditi bhāvaḥ | 
<pb n="317"/></p> 
<p>vikṛtayaśca prakṛtayaśca mahadahaṃkāratanmātrāṇi | tadapyuktaṃ 
<lb/>mahadādyāḥ prakṛtivikṛtayaḥ sapta (sāṃ. kā. 3) iti | asyārthaḥ | 
<lb/>prakṛtayaśca tā vikṛtayaśceti prakṛtivikṛtayaḥ sapta mahadādīni 
<lb/>tattvāni | tatrāntaḥkaraṇādipadavedanīyaṃ mahattattvamahaṃkārasya prakṛtiḥ | 
<lb/>mūlaprakṛtestu vikṛtiḥ | evamahaṃkāratattvamabhimānāparanāmadheyaṃ 
<lb/>mahato vikṛtiḥ | prakṛtiśca tadevāhaṃkāratattvaṃ tāmasaṃ satpañca- 
<lb/>tanmātrāṇāṃ sūkṣmābhidhānām | tadeva sāttvikaṃ satprakṛtirekādaśe- 
<lb/>ndriyāṇāṃ buddhīndriyāṇāṃ cakṣuḥśrotraghrāṇarasanātvagākhyānāṃ karmendri- 
<lb/>yāṇāṃ vākpāṇipādapāyūpasthākhyānāmubhayātmakasya manasaśca | 
<lb/>rajasastūbhayatra kriyotpādanadvāreṇa kāraṇatvamastīti na vaiyarthyam | 
<lb/>taduktamīśvarakṛṣṇena —</p> 
<p><lg><l>abhimānohaṃkārastasmāddvividhaḥ pravartate sargaḥ |</l> 
<l>ekādaśakaraṇagaṇastanmātrāpañcakaṃ caiva ||</l></lg></p> 
<p><lg><l>sāttvika ekādaśakaḥ pravartate vaikṛtādahaṃkārāt |</l> 
<l>bhūtādestanmātraḥ sa tāmasastaijasādubhayam ||</l></lg> 
<pb n="318"/></p> 
<p><lg><l>buddhīndriyāṇi cakṣuḥśrotraghrāṇarasanatvagākhyāni |</l> 
<l>vākpāṇipādapāyūpasthāḥ karmendriyāṇyāhuḥ ||</l></lg></p> 
<p><lg><l>ubhayātmakamatra manaḥ saṃkalpakamindriyaṃ ca sādharmyāt |</l></lg> (sāṃ. kā. 24 — 27) iti | 
<lb/>vivṛtaṃ ca tattvakaumudyāmācāryavācaspatibhiḥ |</p> 
<p>kevalā vikṛtistu viyadādīni pañca mahābhūtāni ekādaśendriyāṇi 
<lb/>ca | taduktaṃ ṣoḍaśakastu vikāraḥ (sāṃ. kā. 3) iti | ṣoḍaśa- 
<lb/>saṃkhyāvacchinno gaṇaḥ ṣoḍaśako vikāra eva na prakṛtirityarthaḥ | 
<lb/>yadyapi pṛthivyādayo goghaṭādīnāṃ prakṛtistathāpi na te pṛthivyādibhya- 
<lb/>stattvāntaramiti na prakṛtiḥ | tattvāntaropādānatvaṃ ceha prakṛtitva- 
<lb/>mabhimatam | goghaṭādīnāṃ sthūlatvendriyagrāhyatvayoḥ samānatvena 
<pb n="319"/> 
<lb/>tattvāntaratvābhāvaḥ | tatra śabdasparśarūparasagandhatanmātrebhyaḥ pūrva- 
<lb/>pūrvasūkṣmabhūtasahitebhyaḥ pañca mahābhūtāni viyadādīni krameṇaika- 
<lb/>dvitricatuṣpañcaguṇāni jāyante | indriyasṛṣṭistu prāgevoktā | 
<lb/>taduktam —</p> 
<p><lg><l>prakṛtermahāṃstatohaṃkārastasmādgaṇaśca ṣoḍaśakaḥ |</l> 
<l>tasmādapi ṣoḍaśakātpañcabhyaḥ pañca bhūtāni ||</l></lg> (sāṃ. kā. 22) iti | 
<pb n="320"/></p> 
<p>anubhayātmakaḥ puruṣaḥ | taduktaṃ na prakṛtirna vikṛtiḥ puruṣaḥ 
<lb/>(sāṃ. kā. 3) iti | puruṣastu kūṭasthanityo'pariṇāmī na kasyaci- 
<lb/>tprakṛtirnāpi vikṛtiḥ kasyacidityarthaḥ |</p> 
<p>etatpañcaviṃśatitattvasādhakatvena pramāṇatrayamabhimatam | tadapyu- 
<lb/>ktam —</p> 
<p><lg><l>dṛṣṭamanumānamāptavacanaṃ ca sarvapramāṇasiddhatvāt |</l> 
<l>trividhaṃ pramāṇamiṣṭaṃ prameyasiddhiḥ pramāṇāddhi ||</l></lg> (sāṃ. kā. 4) iti |</p> 
<p>iha kāryakāraṇabhāve caturdhā vipratipattiḥ prasarati | asataḥ 
<pb n="321"/> 
<lb/>sajjāyata iti saugatāḥ saṃgirante | naiyāyikādayaḥ sato'sajjāyata 
<lb/>iti | vedāntinaḥ sato vivartaḥ kāryajātaṃ na vastusaditi | sāṃkhyāḥ 
<lb/>punaḥ sataḥ sajjāyata iti | 
<pb n="322"/></p> 
<p>tatrāsataḥ sajjāyata iti na prāmāṇikaḥ pakṣaḥ | asato nirupā- 
<lb/>khyasya śaśaviṣāṇavatkāraṇatvānupapatteḥ | tucchātucchayostādātmyā- 
<lb/>nupapatteśca |</p> 
<p>nāpi sato'sajjāyate | kārakavyāpārātprāgasataḥ śaśaviṣāṇava- 
<lb/>tsattāsaṃbandhalakṣaṇotpattyanupapatteḥ | na hi nīlaṃ nipuṇatamenāpi pītaṃ 
<lb/>kartuṃ pāryate | nanu sattvāsattve ghaṭasya dharmāviti cet — tadacāru | 
<lb/>asati dharmiṇi taddharma iti vyapadeśānupapattyā dharmiṇaḥ sattvāpatteḥ |</p> 
<p>tasmātkārakavyāpārātprāgapi kāryaṃ sadeva | sataścābhivyaktirupa- 
<lb/>padyate | yathā pīḍanena tileṣu tailasya dohanena saurabheyīṣu payasaḥ | 
<pb n="323"/> 
<lb/>asataḥ kāraṇe kimapi nidarśanaṃ na dṛśyate | kiṃ ca kāryeṇa kāraṇaṃ 
<lb/>saṃbaddhaṃ tajjanakamasaṃbaddhaṃ vā | prathame kāryasya sattvamāyātam | sato- 
<lb/>reva saṃbandha iti niyamāt | carame sarvaṃ kāryajātaṃ sarvasmājjāyeta | 
<lb/>asaṃbaddhatvāviśeṣāt | tadākhyāyi sāṃkhyācāryaiḥ —</p> 
<p><lg><l>asattvānnāsti saṃbandhaḥ kāraṇaiḥ sattvasaṅgibhiḥ |</l> 
<l>asaṃbaddhasya cotpattimicchato na vyavasthitiḥ ||</l></lg> iti | 
<lb/>athaivamucyetāsaṃbaddhamapi tattadeva janayati yatra yacchaktam | 
<lb/>śaktiśca kāryadarśanonneyeti | tanna saṃgacchate | tileṣu tailajananaśakti- 
<pb n="324"/> 
<lb/>rityatra tailasyāsattve saṃbaddhatvāsaṃbaddhatvavikalpena tacchaktiriti 
<lb/>nirūpaṇāyogāt | kāryakāraṇayorabhedācca kāraṇātpṛthakkāryasya sattvaṃ 
<lb/>na bhavati | paṭastantubhyo na bhidyate | taddharmatvāt | na yadevaṃ na tadevaṃ 
<lb/>yathā goraśvaḥ | taddharmaśca paṭaḥ | tasmānnārthāntaram | tarhi pratyekaṃ ta eva 
<lb/>prāvaraṇakāryaṃ kuryuriti cenna | saṃsthānabhedenāvirbhūtapaṭabhāvānāṃ 
<lb/>prāvaraṇārthakriyākāritvopapatteḥ | yathā hi kūrmasyāṅgāni kūrmaśarīre 
<lb/>niviśamānāni tirobhavanti niḥsaranti cāvirbhavanti evaṃ kāra- 
<lb/>ṇasya tantvādeḥ paṭādayo viśeṣā niḥsaranta āvirbhavanta utpadyanta 
<lb/>ityucyante | niviśamānāstirobhavanto vinaśyantītyucyante | na puna- 
<lb/>rasatāmutpattiḥ satāṃ vā vināśaḥ | yathoktaṃ bhagavadgītāyām —</p> 
<p><lg><l>nāsato vidyate bhāvo nābhāvo vidyate sataḥ |</l></lg> (gī. 2 | 16) iti | 
<lb/>tataśca kāryānumānāttatpradhānasiddhiḥ | taduktam — 
<pb n="325"/></p> 
<p><lg><l>asadakaraṇādupādānagrahaṇātsarvasaṃbhavābhāvāt |</l> 
<l>śaktasya śakyakaraṇātkāraṇabhāvācca satkāryam ||</l></lg> (sāṃ. kā. 9) iti |</p> 
<p>nāpi sato brahmatattvasya vivartaḥ prapañcaḥ | bādhānupalambhāt | 
<lb/>adhiṣṭhānāropyayościjjaḍayoḥ kaladhautaśuktyādivatsārūpyābhāve- 
<lb/>nāropāsaṃbhavācca | 
<pb n="326"/></p> 
<p>tataśca sukhaduḥkhamohātmakasya prapañcasya tathāvidhakāraṇamavadhāra- 
<lb/>ṇīyam | tathā ca prayogaḥ — vimataṃ bhāvajātaṃ sukhaduḥkhamohātmakakā- 
<lb/>raṇakaṃ tadanvitatvāt | yadyenānvīyate tattatkāraṇakaṃ yathā rucakā- 
<lb/>dikaṃ suvarṇānvitaṃ suvarṇakāraṇakam | tathā cedaṃ tasmāttatheti | tatra 
<lb/>jagatkāraṇe yeyaṃ sukhātmakatā tatsattvaṃ yā duḥkhātmakatā tadrajo yā 
<lb/>ca mohātmakatā tattama iti triguṇātmakakāraṇasiddhiḥ | tathā hi | 
<lb/>pratyekaṃ bhāvāstraiguṇyavantonubhūyante | yathā maitradāreṣu satyavatyāṃ 
<lb/>maitrasya sukhamāvirasti | taṃ prati sattvaguṇaprādurbhāvāt | tatsapatnīnāṃ 
<lb/>duḥkham | tāḥ prati rajoguṇaprādurbhāvāt | tāmalabhamānasya caitrasya 
<lb/>moho bhavati | taṃ prati tamoguṇasamudbhavāt | evamanyadapi ghaṭādikaṃ 
<lb/>labhyamānaṃ sukhaṃ karoti | parairapahriyamāṇaṃ duḥkhākaroti | udāsīna- 
<lb/>syopekṣāviṣayatvenopatiṣṭhate | upekṣāviṣayatvaṃ nāma mohaḥ | muha 
<pb n="327"/> 
<lb/>vaicitye ityasmāddhātormohaśabdaniṣpatteḥ | upekṣaṇīyeṣu cittavṛttyanu- 
<lb/>dayāt | tasmātsarvaṃ bhāvajātaṃ sukhaduḥkhamohātmakaṃ triguṇapradhānakā- 
<lb/>raṇakamavagamyate | tathā ca śvetāśvataropaniṣadi śrūyate —</p> 
<p><lg><l>ajāmekāṃ lohitaśuklakṛṣṇāṃ</l> 
<l>bahvīḥ prajāḥ sṛjamānāṃ sarūpāḥ |</l> 
<l>ajo hyeko juṣamāṇonuśete</l> 
<l>jahātyenāṃ bhuktabhogāmajonyaḥ ||</l></lg> (śve. 4 | 5) iti | 
<lb/>atra lohitaśuklakṛṣṇaśabdā rañjakatvaprakāśakatvāvarakatvasādharmyā- 
<lb/>drajaḥsattvatamoguṇatrayapratipādanaparāḥ | 
<pb n="328"/></p> 
<p>nanvacetanaṃ pradhānaṃ cetanānadhiṣṭhitaṃ mahadādikārye na vyāpriyate | 
<lb/>ataḥ kenaciccetanenādhiṣṭhātrā bhavitavyam | tathā ca sarvārthadarśī 
<lb/>parameśvaraḥ svīkartavyaḥ syāditi cet-tadasaṃgatam | acetanasyāpi 
<lb/>pradhānasya prayojanavaśena pravṛttyupapatteḥ | dṛṣṭaṃ cācetanaṃ cetanānadhi- 
<lb/>ṣṭhitaṃ puruṣārthāya pravartamānaṃ yathā vatsavivṛddhyarthamacetanaṃ kṣīraṃ prava- 
<lb/>rtate yathā ca jalamacetanaṃ lokopakārāya pravartate tathā prakṛtiraceta- 
<lb/>nāpi puruṣavimokṣāya pravartsyati | taduktam —</p> 
<p><lg><l>vatsavivṛddhinimittaṃ kṣīrasya yathā pravṛttirajñasya |</l> 
<l>puruṣavimokṣanimittaṃ tathā pravṛttiḥ pradhānasya ||</l></lg> (sāṃ. kā. 57) iti |</p> 
<p>yastu parameśvaraḥ karuṇayā pravartaka iti parameśvarāstitvavādināṃ 
<lb/>ḍiṇḍimaḥ sa garbhasrāveṇa gataḥ | vikalpānupapatteḥ | sa kiṃ sṛṣṭeḥ prākpra- 
<lb/>vartate sṛṣṭyuttarakālaṃ vā | ādye śarīrādyabhāvena duḥkhānutpattau 
<lb/>jīvānāṃ duḥkhaprahāṇecchānupapattiḥ | dvitīye parasparāśrayaprasaṅgaḥ | 
<lb/>karuṇayā sṛṣṭiḥ sṛṣṭyā ca kāruṇyamiti | tasmādacetanasyāpi ceta- 
<pb n="329"/> 
<lb/>nānadhiṣṭhitasya pradhānasya mahadādirūpeṇa pariṇāmaḥ puruṣārthaprayuktaḥ 
<lb/>pradhānapuruṣasaṃyoganimittaḥ | yathā nirvyāpārasyāpyayaskāntasya 
<lb/>saṃnidhānena lohasya vyāpārastathā nirvyāpārasya puruṣasya saṃnidhānena 
<lb/>pradhānavyāpāro yujyate | prakṛtipuruṣasaṃbandhaśca paṅgvandhavatparasparāpe- 
<lb/>kṣānibandhanaḥ | prakṛtirhi bhogyatayā bhoktāraṃ puruṣamapekṣate | puruṣopi 
<lb/>bhedāgrahādbuddhicchāyāpattyā tadgataṃ duḥkhatrayaṃ vārayamāṇaḥ kaivalyama- 
<lb/>pekṣate | tatprakṛtipuruṣavivekanibandhanaṃ na ca tadantareṇa yuktamiti 
<lb/>kaivalyārthaṃ puruṣaḥ pradhānamapekṣate | yathā khalu kaucitpaṅgvandhau pathi 
<lb/>sārthena gacchantau daivakṛtādupaplavātparityaktasārthau mandamandamita- 
<lb/>stataḥ paribhramantau bhayākulau daivavaśātsaṃyogamupagacchetām | tatra 
<lb/>cāndhena paṅguḥ skandhamāropitaḥ | tataḥ paṅgudarśitena mārgeṇāndhaḥ samī- 
<lb/>hitaṃ sthānaṃ prāpnoti paṅgurapi skandhādhirūḍhaḥ | tathā parasparāpekṣapra- 
<lb/>dhānapuruṣanibandhanaḥ sargaḥ | yathoktam —</p> 
<p><lg><l>puruṣasya darśanārthaṃ kaivalyārthaṃ tathā pradhānasya |</l> 
<l>paṅgvandhavadubhayorapi saṃbandhastatkṛtaḥ sargaḥ ||</l></lg> (sāṃ. kā. 21) iti | 
<pb n="330"/></p> 
<p>nanu puruṣārthanibandhanā bhavatu prakṛteḥ pravṛttiḥ | nivṛttistu kathamu- 
<lb/>papadyata iti cet-ucyate | yathā bhartrā dṛṣṭadoṣā svairiṇī bhartāraṃ 
<lb/>punarnopaiti yathā vā kṛtaprayojanā nartakī nivartate tathā prakṛti- 
<lb/>rapi | yathoktam —</p> 
<p><lg><l>raṅgasya darśayitvā nivartate nartakī yathā nṛtyāt |</l> 
<l>puruṣasya tathātmānaṃ prakāśya vinivartate prakṛtiḥ ||</l></lg> (sāṃ. kā. 59) iti |</p> 
<p>etacca nirīśvarasāṃkhyaśāstrapravartakakapilādimatānusāriṇāṃ 
<lb/>matamupanyastam ||</p> 
<trailer>iti śrīmatsāyaṇamādhavīye sarvadarśanasaṃgrahe sāṃkhyadarśanam ||</trailer>
</div> 
<div n="15"><pb n="331"/> 
<head>atha pātañjaladarśanam || 15 ||</head>
<p>sāṃprataṃ seśvarasāṃkhyapravartakapatañjaliprabhṛtimunimatamanuvartamānānāṃ 
<lb/>matamupanyasyate |</p> 
<p>tatra sāṃkhyapravacanāparanāmadheyaṃ yogaśāstraṃ patañjalipraṇītaṃ pādaca- 
<lb/>tuṣṭayātmakam | tatra prathame pāde — atha yogānuśāsanam (pāta. yo. 
<lb/>sū. 1 | 1) iti yogaśāstrārambhapratijñāṃ vidhāya yogaścittavṛttinirodhaḥ 
<lb/>(pāta. yo. sū. 1 | 2) ityādinā yogalakṣaṇamabhidhāya samādhiṃ sapra- 
<pb n="332"/> 
<lb/>pañcaṃ niradikṣadbhagavānpatañjaliḥ | dvitīye tapaḥsvādhyāyeśvarapraṇidhā- 
<lb/>nāni kriyāyogaḥ (pāta. yo. sū. 2 | 1) ityādinā vyutthitacittasya 
<pb n="333"/> 
<lb/>kriyāyogaṃ yamādīni ca pañca bahiraṅgāṇi sādhanāni | tṛtīye deśaba- 
<lb/>ndhaścittasya dhāraṇā (pāta. yo. sū. 3 | 1) ityādinā dhāraṇādhyāna- 
<lb/>samādhitrayamantaraṅgaṃ saṃyamapadavācyaṃ tadavāntaraphalaṃ vibhūtijātam | 
<lb/>caturthe janmauṣadhimantratapaḥsamādhijāḥ siddhayaḥ (pāta. yo. sū. 4 | 1) 
<lb/>ityādinā siddhipañcakaprapañcanapuraḥsaraṃ paramaṃ prayojanaṃ kaivalyam | 
<lb/>pradhānādīni pañcaviṃśatitattvāni prācīnānyeva saṃmatāni | ṣaḍviṃśastu 
<lb/>parameśvaraḥ kleśakarmavipākāśayairaparāmṛṣṭaḥ puruṣaḥ svecchayā nirmāṇa- 
<pb n="334"/> 
<lb/>kāyamadhiṣṭhāya laukikavaidikasaṃpradāyapravartakaḥ saṃsārāṅgāre tapyamā- 
<lb/>nānāṃ prāṇabhṛtāmanugrāhakaśca |</p> 
<p>nanu puṣkarapalāśavannirlepasya tasya tapyabhāvaḥ kathamupapadyate yena 
<lb/>parameśvaronugrāhakatayā kakṣīkriyata iti cet — uducyate | tāpakasya 
<lb/>rajasaḥ sattvameva tapyaṃ buddhyātmanā pariṇatamiti sattve paritapyamāne 
<lb/>tadāropavaśena tadabhedāvagāhipuruṣopi tapyata ityucyate | taduktamā- 
<lb/>cāryaiḥ —</p> 
<p><lg><l>sattvaṃ tapyaṃ buddhibhāvena vṛttaṃ bhāvā ye vā rājasāstāpakāste |</l> 
<l>tapyābhedagrāhiṇī tāmasī yā vṛttistasyāṃ tapya ityukta ātmā ||</l></lg> 
<lb/>iti | pañcaśikhenāpyuktam — apariṇāminī hi bhoktṛśaktirapratisaṃkramā 
<pb n="335"/> 
<lb/>ca pariṇāminyarthe pratisaṃkrānteva tadvṛttimanupatatīti | bhoktṛśakti- 
<lb/>riti cicchaktirucyate | sā cātmaiva | pariṇāminyarthe buddhitattve prati- 
<lb/>saṃkrānteva pratibimbiteva tadvṛttimanupatatīti buddhau pratibimbitā 
<lb/>sā cicchaktirbuddhicchāyāpattyā buddhivṛttyanukāravatīti bhāvaḥ | tathā 
<lb/>śuddhopi puruṣaḥ pratyayaṃ bauddhamanupaśyati tamanupaśyannatadātmāpi 
<lb/>tadātmaka iva pratibhāsata iti | itthaṃ tapyamānasya puruṣasyādaranaira- 
<lb/>ntaryadīrdhakālānubandhiyamaniyamādyaṣṭāṅgayogānuṣṭhānena parameśvarapraṇi- 
<lb/>dhānena ca sattvapuruṣānyatākhyātāvanupaplavāyāṃ jātāyāmavidyādayaḥ 
<lb/>pañca kleśāḥ samūlakāṣaṃ kaṣitā bhavanti | kuśalākuśalāśca karmā- 
<pb n="336"/> 
<lb/>śayāḥ samūlaghātaṃ hatā bhavanti | tataśca puruṣasya nirlepasya kaivalye- 
<lb/>nāvasthānaṃ kaivalyamiti siddham |</p> 
<p>tatrātha yogānuśāsanam (pāta. yo. sū. 1 | 1) iti prathamasūtreṇa 
<lb/>prekṣāvatpravṛttyaṅgaṃ viṣayaprayojanasaṃbandhādhikārirūpamanubandhacatuṣṭayaṃ 
<lb/>pratipādyate |</p> 
<p>atrāthaśabdodhikārārthaḥ svīkriyate | athaśabdasyānekārthatve 
<lb/>saṃbhavati kathamārambhārthatvapakṣe pakṣapātaḥ saṃbhavet | athaśabdasya maṅga- 
<lb/>lādyanekārthatvaṃ nāmaliṅgānuśāsanenānuśiṣṭaṃ</p> 
<p>maṅgalānantarārambhapraśnakārtsnyeṣvatho atha | (ama. ko. 3 | 3 | 246) 
<pb n="337"/> 
<lb/>iti | atra praśnakārtsnyayorasaṃbhavepyānantaryamaṅgalapūrvaprakṛtāpekṣārambha- 
<lb/>lakṣaṇānāṃ caturṇāmarthānāṃ saṃbhavādārambhārthatvānupapattiriti cet —</p> 
<p>maivaṃ maṃsthāḥ | vikalpāsahatvāt | ānantaryamathaśabdārtha iti pakṣe 
<lb/>yataḥ kutaścidānantaryaṃ pūrvavṛttaśamādyasādhāraṇātkāraṇādānantaryaṃ 
<lb/>vā | na prathamaḥ |</p> 
<p>na hi kaścitkṣaṇamapi jātu tiṣṭhatyakarmakṛt | (gī. 3 | 5) 
<lb/>iti nyāyena sarvo janturavaśyaṃ kiṃcitkṛtvā kiṃcitkarotyeveti tasyā- 
<lb/>bhidhānamantareṇāpi prāptatayā tadarthāthaśabdaprayogavaiyarthyaprasakteḥ | na 
<lb/>caramaḥ | śamādyanantaraṃ yogasya pravṛttāvapi tasyānuśāsanapravṛttyanuba- 
<lb/>ndhatvenopāttatayā śabdataḥ prādhānyābhāvāt | na ca śabdataḥ pradhāna- 
<lb/>bhūtasyānuśāsanasya śamādyānantaryamathaśabdārthaḥ kiṃ na syāditi vadi- 
<lb/>tavyam | anuśāsanamiti hi śāstramāha | anuśiṣyate vyākhyāyate 
<pb n="338"/> 
<lb/>lakṣaṇabhedopāyaphalasahito yogo yena tadanuśāsanamiti vyutpatteḥ | 
<lb/>anuśāsanasya ca tattvajñānacikhyāpayiṣānantarabhāvitvena śamadamā- 
<lb/>dyānantaryaniyamābhāvāt | jijñāsājñānayostu śamādyānantaryamāmnā- 
<lb/>yate — tasmācchānto dānta uparatastitikṣuḥ samāhito bhūtvātmanyevā- 
<lb/>tmānaṃ paśyet (bṛ. 4 | 4 | 23) ityādinā | nāpi tattvajñānacikhyāpa- 
<lb/>yiṣānantaryamathaśabdārthaḥ | tasya saṃbhavepi śrotṛpratipattipravṛttyoranupa- 
<pb n="339"/> 
<lb/>yogenānabhidheyatvāt | tavāpi niḥśreyasahetutayā yogānuśāsanaṃ 
<lb/>pramitaṃ na vā | ādye tadabhāvepyupādeyatvaṃ bhavet | dvitīye tadbhāvepi 
<lb/>heyatvaṃ syāt | pramitaṃ cāsya niḥśreyasanidānatvam |</p> 
<p>adhyātmayogādhigamena devaṃ matvā dhīro harṣaśokau jahāti | (kā. 2 | 12) iti śruteḥ |</p> 
<p>samādhāvacalā buddhistadā yogamavāpsyasi | (gī. 2 | 53) 
<pb n="340"/> 
<lb/>iti smṛteśca | ata eva śiṣyapraśnatapaścaraṇarasāyanopayogādyānantaryaṃ 
<lb/>parākṛtam | athāto brahmajijñāsā (bra. sū. 1 | 1 | 1) ityatra tu brahma- 
<lb/>jijñāsāyā anadhikāryatvenādhikārārthatvaṃ parityajya sādhanacatuṣṭaya- 
<lb/>saṃpattiviśiṣṭādhikārisamarpaṇāya śamadamādivākyavihitācchamāde- 
<lb/>rānantaryamathaśabdārtha iti śaṃkarācāryairniraṭaṅki |</p> 
<p>atha mā nāma bhūdānantaryārthothaśabdaḥ | maṅgalārthaḥ kiṃ na syāt | 
<pb n="341"/> 
<lb/>na syāt | maṅgalasya vākyārthe samanvayābhāvāt | agarhitābhīṣṭāvā- 
<lb/>ptirmaṅgalam | abhīṣṭaṃ ca sukhāvāptiduḥkhaparihārarūpatayeṣṭam | yogā- 
<lb/>nuśāsanasya ca sukhaduḥkhanivṛttyoranyataratvābhāvānna maṅgalatā | tathā 
<lb/>ca yogānuśāsanaṃ maṅgalamiti na saṃpanīpadyate | mṛdaṅgadhvanerivātha- 
<lb/>śabdaśravaṇasya kāryatayā maṅgalasya vācyatvalakṣyatvayorasaṃbhavācca | yathā- 
<lb/>rthikārtho vākyārthe na niviśate tathā kāryamapi na niviśeta | apa- 
<lb/>dārthatvāviśeṣāt | padārtha eva hi vākyārthe samanvīyate | anyathā 
<lb/>śabdapramāṇakānāṃ śābdī hyākāṅkṣā śabdenaiva pūryata iti mudrābhaṅgaḥ 
<lb/>kṛto bhavet | nanu prāripsitaprabandhaparisamāptiparipanthipratyūhavyūha- 
<lb/>praśamanāya śiṣṭācāraparipālanāya ca śāstrārambhe maṅgalācaraṇa- 
<lb/>manuṣṭheyam | maṅgalādīni maṅgalamadhyāni maṅgalāntāni ca śāstrāṇi 
<lb/>prathante āyuṣmatpuruṣakāṇi vīrapuruṣakāṇi ca bhavanti (pāta. 
<lb/>bhā. pṛ. 740) ityabhiyuktokteḥ | bhavati ca maṅgalārthothaśabdaḥ —</p> 
<p><lg><l>oṃkāraścāthaśabdaśca dvāvetau brahmaṇaḥ purā |</l> 
<l>kaṇṭhaṃ bhittvā viniryātau tasmānmāṅgalikāvubhau ||</l></lg> 
<lb/>iti smṛtisaṃbhavāt | tathā ca vṛddhirādaic (pāṇi. sū. 1 | 1 | 1) 
<pb n="342"/> 
<lb/>ityādau vṛddhyādiśabdavadathaśabdo maṅgalārthaḥ syāditi cet — maivaṃ 
<lb/>bhāṣiṣṭhāḥ | arthāntarābhidhānāya prayuktasyāthaśabdasya vīṇāveṇvādi- 
<lb/>dhvanivacchravaṇamātreṇa maṅgalaphalatvopapatteḥ | athārthāntarārambhavā- 
<lb/>kyārthadhīphalakasyāthaśabdasya kathamanyaphalakateti cenna | anyārthaṃ 
<lb/>nīyamānodakumbhopalambhavattatsaṃbhavāt | na ca smṛtivyākopaḥ | 
<lb/>māṅgalikāviti maṅgalaprayojanatvavivakṣayā pravṛtteḥ |</p> 
<p>nāpi pūrvaprakṛtāpekṣothaśabdaḥ | phalata ānantaryāvyatirekeṇa prāgu- 
<lb/>ktadūṣaṇānuṣaṅgāt | kimayamathaśabdodhikārārthothānantaryārtha ityādi- 
<lb/>vimarśavākye pakṣāntaropanyāse tatsaṃbhavepi prakṛte tadasaṃbhavācca |</p> 
<p>tasmātpāriśeṣyādadhikārapadavedanīyaprārambhārthothaśabda iti vi- 
<pb n="343"/> 
<lb/>śeṣo bhāṣyate | yathāthaiṣa jyotirathaiṣa viśvajyotirityatrāthaśabdaḥ kra- 
<lb/>tuviśeṣaprārambhārthaḥ parigṛhīto yathā cāthaśabdānuśāsanam (pāta. 
<lb/>bhā. 1 | 1 |) ityatrāthaśabdo vyākaraṇaśāstrādhikārārthastadvat | tada- 
<lb/>bhāṣi vyāsabhāṣye yogasūtravivaraṇapare athetyayamadhikārārthaḥ prayu- 
<lb/>jyata iti | tadvyācakhyau vācaspatiḥ | tadittham — amuṣyāthaśabda- 
<lb/>syādhikārārthatvapakṣe śāstreṇa prastūyamānasya yogasyopavartanātsama- 
<lb/>staśāstratātparyārthavyākhyānena śiṣyasya sukhāvabodhapravṛttirbhavatītya- 
<lb/>thaśabdasyādhikārārthatvamupapannam |</p> 
<p>nanu</p> 
<p>hiraṇyagarbho yogasya vaktā nānyaḥ purātanaḥ | 
<lb/>iti yājñavalkyasmṛteḥ patañjaliḥ kathaṃ yogasya śāsiteti cet — 
<lb/>addhā | ata eva tatra tatra purāṇādau viśiṣya yogasya viprakīrṇatayā 
<lb/>durgrāhyārthatvaṃ manyamānena bhagavatā kṛpāsindhunā phaṇipatinā sāraṃ 
<lb/>saṃjighṛkṣuṇānuśāsanamārabdhaṃ na tu sākṣācchāsanam | yadāyamathaśa- 
<pb n="344"/> 
<lb/>bdodhikārārthastadaivaṃ vākyārthaḥ saṃpadyate — yogānuśāsanaṃ śāstramadhi- 
<lb/>kṛtaṃ veditavyamiti | tasmādayamathaśabdodhikāradyotako maṅgalārtha- 
<lb/>śceti siddham |</p> 
<p>tatra śāstre vyutpādyamānatayā yogaḥ sasādhanaḥ saphalo viṣayaḥ | 
<lb/>tadvyutpādanamavāntaraphalam | vyutpāditasya yogasya kaivalyaṃ parama- 
<lb/>prayojanam | śāstrayogayoḥ pratipādyapratipādakabhāvalakṣaṇaḥ saṃbandhaḥ | 
<lb/>yogasya kaivalyasya ca sādhyasādhanabhāvalakṣaṇaḥ saṃbandhaḥ | sa ca 
<lb/>śrutyādiprasiddha iti prāgevāvādiṣam | mokṣamapekṣamāṇā evādhi- 
<lb/>kāriṇa ityarthasiddham | na cāthāto brahmajijñāsā (bra. sū. 1 | 1 | 1) 
<lb/>ityādāvadhikāriṇorthataḥ siddhirāśaṅkanīyā | tatrāthaśabdenānantaryā- 
<lb/>bhidhānapraṇāḍikayādhikārisamarpaṇasiddhāvārthikatvaśaṅkānudayāt | 
<pb n="345"/> 
<lb/>ata evoktaṃ śrutiprāpte prakaraṇādīnāmanavakāśa iti | asyārthaḥ — 
<lb/>yatra hi śrutyārtho na labhyate tatraiva prakaraṇādayorthaṃ samarpayanti 
<lb/>netaratra | yatra tu śabdādevārthasyopalambhastatra netarasya saṃbhavaḥ | 
<lb/>śīghrabodhinyā śrutyā viniyogasya bodhanena nirākāṅkṣatayetareṣāma- 
<lb/>navakāśāt | kiṃ ca śrutyā bodhiterthe tadviruddhārthaṃ prakaraṇādi samarpa- 
<lb/>yatyaviruddhaṃ vā | na prathamaḥ | viruddhārthabodhakasya tasya bādhitatvāt | 
<lb/>na caramaḥ | vaiyarthyāt | tadāha — śrutiliṅgavākyaprakaraṇasthānasamā- 
<lb/>khyānāṃ samavāye pāradaurbalyamarthaviprakarṣāt (jai. sū. 3 | 3 | 14) 
<lb/>iti |</p> 
<p><lg><l>bādhikaiva śrutirnityaṃ samākhyā bādhyate sadā |</l> 
<l>madhyamānāṃ tu bādhyatvaṃ bādhakatvamapekṣayā ||</l></lg> iti ca | 
<lb/>tasmādviṣayādimattvādbrahmavicārakaśāstravadyogānuśāsanaṃ śāstramāra- 
<lb/>mbhaṇīyamiti sthitam | 
<pb n="346"/></p> 
<p>nanu vyutpādyamānatayā yoga evātra prastuto na śāstramiti 
<lb/>cet — satyam | pratipādyatayā yogaḥ prādhānyena prastutaḥ | sa ca ta- 
<lb/>dviṣayeṇa śāstreṇa pratipādyata iti tatpratipādane karaṇaṃ śāstram | 
<lb/>karaṇagocaraśca kartṛvyāpāro na karmagocaratāmācarati | yathā 
<lb/>chetturdevadattasya vyāpārabhūtamudyamananipātanādikarma karaṇabhūtaparaśugo- 
<lb/>caraṃ na karmabhūtavṛkṣādigocaram | tathā ca vaktuḥ patañjaleḥ pravacana- 
<lb/>vyāpārāpekṣayā yogaviṣayasyādhikṛtatā karaṇasya śāstrasya | 
<lb/>abhidhānavyāpārāpekṣayā tu yogasyaiveti vibhāgaḥ | tataśca yogaśā- 
<lb/>strasyārambhaḥ saṃbhāvanāṃ bhajate |</p> 
<p>atra cānuśāsanīyo yogaścittavṛttinirodha ityucyate | nanu 
<lb/>yujiryoga iti saṃyogārthatayā paripaṭhitādyujerniṣpanno yogaśabdaḥ 
<lb/>saṃyogavacana eva syānna tu nirodhavacanaḥ | ata evoktaṃ yājñava- 
<lb/>lkyena —</p> 
<p><lg><l>saṃyogo yoga ityukto jīvātmaparamātmanoḥ |</l></lg> iti | 
<lb/>tadetadvārtam | jīvaparayoḥ saṃyoge kāraṇasyānyatarakarmāderasaṃbhavāt | 
<lb/>ajasaṃyogasya kaṇabhakṣākṣacaraṇādibhiḥ pratikṣepācca | mīmāṃsakama- 
<pb n="347"/> 
<lb/>tānusāreṇa tadaṅgīkārepi nityasiddhasya tasya sādhyatvābhāvena 
<lb/>śāstravaiphalyāpatteśca | dhātūnāmanekārthatvena yujeḥ samādhyarthatvopapa- 
<lb/>tteśca | taduktam —</p> 
<p><lg><l>nipātāścopasargāśca dhātavaśceti te trayaḥ |</l> 
<l>anekārthāḥ smṛtāḥ sarve pāṭhasteṣāṃ nidarśanam ||</l></lg> iti | 
<lb/>ata eva kecana yujiṃ samādhāvapi paṭhanti yuja samādhāviti | 
<lb/>nāpi yājñavalkyavacanavyākopaḥ | tatrasthasyāpi yogaśabdasya 
<lb/>samādhyarthatvāt |</p> 
<p><lg><l>samādhiḥ samatāvasthā jīvātmaparamātmanoḥ |</l> 
<l>brahmaṇyeva sthitiryā sā samādhiḥ pratyagātmanaḥ ||</l></lg> 
<lb/>iti tenaivoktatvācca | taduktaṃ bhagavatā vyāsena (yogabhā. pṛ. 2 | 1) 
<lb/>yogaḥ samādhiriti |</p> 
<p>nanvevamaṣṭāṅgayoge caramasyāṅgasya samādhitvamuktaṃ patañjalinā (pāta. 
<lb/>yo. sū. 2 | 29) yamaniyamāsanaprāṇāyāmapratyāhāradhāraṇādhyānasa- 
<pb n="348"/> 
<lb/>mādhayoṣṭāvaṅgāni yogasyeti | na cāṅgyevāṅgatāṃ gantumutsahate | upakā- 
<lb/>ryopakārakabhāvasya darśapūrṇamāsaprayājādau bhinnāyatanatvenātyantabhe- 
<lb/>dāt | ataḥ samādhirapi na yogaśabdārtho yujyata iti cet — tanna 
<lb/>yujyate | vyutpattimātrābhidhitsayā tadevārthamātranirbhāsaṃ svarūpaśū- 
<lb/>nyamiva samādhiḥ (pāta. yo. sū. 3 | 3) iti nirūpitacaramāṅgavā- 
<lb/>cakena samādhiśabdenāṅgino yogasyābhedavivakṣayā vyapadeśopapatteḥ | 
<lb/>na ca vyutpattibalādeva sarvatra śabdaḥ pravartate | tathātve gacchatīti 
<lb/>gauriti vyutpattestiṣṭhangaurna syāt | gacchandevadattaśca gauḥ syāt | 
<pb n="349"/> 
<lb/>pravṛttinimittaṃ ca prāguktameva cittavṛttinirodha iti | taduktaṃ 
<lb/>yogaścittavṛttinirodhaḥ (pāta. yo. sū. 1 | 2) iti |</p> 
<p>nanu vṛttīnāṃ nirodhaścedyogobhimatastāsāṃ jñānatvenātmāśrayatayā 
<lb/>tannirodhopi pradhvaṃsapadavedanīyastadāśrayo bhavet | prāgabhāvapradhvaṃ- 
<lb/>sayoḥ pratiyogisamānāśrayatvaniyamāt | tataśca 
<pb n="350"/></p> 
<p><lg><l>upayannapayandharmo vikaroti hi dharmiṇam |</l></lg> 
<lb/>iti nyāyenātmanaḥ kauṭasthyaṃ vihanyeteti cet — tadapi na ghaṭate | 
<lb/>nirodhapratiyogibhūtānāṃ pramāṇaviparyayavikalpanidrāsmṛtisvarūpāṇāṃ 
<lb/>vṛttīnāmantaḥkaraṇādyaparaparyāyacittadharmatvāṅgīkārāt | kūṭastha- 
<lb/>nityā cicchaktirapariṇāminī vijñānadharmāśrayo bhavituṃ nārhatyeva | 
<lb/>na ca citiśakterapariṇāmitvamasiddhamiti mantavyam | citiśakti- 
<pb n="351"/> 
<lb/>rapariṇāminī sadā jñātṛtvāt | na yadevaṃ na tadevaṃ yathā 
<lb/>cittādi — ityādyanumānasaṃbhavāt | tathā yadyasau puruṣaḥ pariṇāmī 
<lb/>syāttadā pariṇāmasya kādācitkatvāttāsāṃ cittavṛttīnāṃ sadā jñātatvaṃ 
<lb/>nopapadyeta | cidrūpasya puruṣasya sadaivādhiṣṭhātṛtvenāvasthitasya yadanta- 
<lb/>raṅgaṃ nirmalaṃ sattvaṃ tasyāpi sadaiva sthitatvāt yena yenārthenoparaktaṃ 
<lb/>bhavati tasya dṛśyasya sadaiva cicchāyāpattyā bhānopapattyā puruṣasya 
<lb/>niḥsaṅgatvaṃ saṃbhavati | tataśca siddhaṃ tasya sadā jñātṛtvamiti na 
<lb/>kadācitpariṇāmitvaśaṅkāvatarati | cittaṃ punaryena viṣayeṇoparaktaṃ 
<lb/>bhavati sa viṣayo jñātaḥ yenoparaktaṃ na bhavati tadajñātamiti 
<lb/>vastunoyaskāntamaṇikalpasya jñānājñānakāraṇabhūtoparāgānuparāga- 
<lb/>dharmitvādayaḥsadharmakaṃ cittaṃ pariṇāmītyucyate |</p> 
<p>nanu cittasyendriyāṇāṃ cāhaṃkārikāṇāṃ sarvagatatvātsarvaviṣayairasti 
<pb n="352"/> 
<lb/>sadāsaṃbandhaḥ | tathā ca sarveṣāṃ sarvadā sarvatra jñānaṃ prasajyeteti cet — 
<lb/>na | sarvagatatvepi cittaṃ yatra śarīre vṛttimattena śarīreṇa saha saṃbandho 
<lb/>yeṣāṃ viṣayāṇāṃ teṣvevāsya jñānaṃ bhavati netareṣvityatiprasaṅgābhāvāt | 
<lb/>ata evāyaskāntamaṇikalpā viṣayā ayaḥsadharmakaṃ cittamindriya- 
<lb/>praṇālikayābhisaṃbandhyoparañjayantītyuktam | tasmāccittasya dharmā vṛttayo 
<lb/>nātmanaḥ | tathā ca śrutiḥ — kāmaḥ saṃkalpo vicikitsā śraddhāśraddhā 
<lb/>dhṛtiradhṛtirhrīrghīrbhīrityetatsarvaṃ mana eva (bṛ. 1 | 5 | 3) iti | ciccha- 
<lb/>kterapariṇāmitvaṃ pañcaśikhācāryairākhyāyi — apariṇāminī bhoktṛśakti- 
<pb n="353"/> 
<lb/>riti | patañjalināpi sadā jñātāścittavṛttayastatprabhoḥ puruṣasyāpari- 
<lb/>ṇāmitvāt (pāta. yo. sū. 4 | 18) iti | cittapariṇāmitvenumāna- 
<lb/>mucyate — cittaṃ pariṇāmi jñātājñātaviṣayatvāt śrotrādivaditi |</p> 
<p>pariṇāmaśca trividhaḥ prasiddho dharmalakṣaṇāvasthābhedāt | dharmiṇa- 
<lb/>ścittasya nīlādyālocanaṃ dharmapariṇāmaḥ | yathā kanakasya kaṭakamukuṭa- 
<pb n="354"/> 
<lb/>keyūrādi | dharmasya vartamānatvādirlakṣaṇapariṇāmaḥ | nīlādyāloca- 
<lb/>nasya sphuṭatvādiravasthāpariṇāmaḥ | kaṭakādestu navapurāṇatvā- 
<lb/>diravasthāpariṇāmaḥ | evamanyatrāpi yathāsaṃbhavaṃ pariṇāmatritayamū- 
<lb/>hanīyam | tathā ca pramāṇādivṛttīnāṃ cittadharmatvāttannirodhopi 
<lb/>tadāśraya eveti na kiṃcidanupapannam |</p> 
<p>nanu vṛttinirodho yoga ityaṅgīkāre suṣuptyādau kṣiptamūḍhādici- 
<lb/>ttavṛttīnāṃ nirodhasaṃbhavādyogatvaprasaṅgaḥ | na caitadyujyate | kṣiptādya- 
<lb/>vasthāsu kleśaprahāṇāderasaṃbhavānniḥśreyasaparipanthitvācca | tathā 
<lb/>hi — kṣiptaṃ nāma teṣu teṣu viṣayeṣu kṣipyamāṇamasthiraṃ cittamucyate | 
<lb/>tamaḥsamudre magnaṃ nidrāvṛttibhāvitaṃ mūḍhamiti gīyate | kṣiptādviśiṣṭaṃ 
<pb n="355"/> 
<lb/>cittaṃ vikṣiptamiti gīyate | viśeṣo nāma</p> 
<p><lg><l>cañcalaṃ hi manaḥ kṛṣṇa pramāthi balavaddṛḍham |</l></lg> (gī. 6 | 34) 
<lb/>iti nyāyenāsthirasyāpi manasaḥ kādācitkasamudbhūtaviṣayasthairya- 
<lb/>saṃbhavena sthairyam | asthiratvaṃ ca svābhāvikaṃ vyādhyādyanuśayajanitaṃ 
<lb/>vā | tadāha — vyādhistyānasaṃśayapramādālasyāviratibhrāntidarśanāla- 
<lb/>bdhabhūmikatvānavasthitatvāni cittavikṣepāstentarāyāḥ (pāta. yo. 
<lb/>sū. 1 | 30) iti | tatra doṣatrayavaiṣamyanimitto jvarādirvyādhiḥ | 
<lb/>cittasyākarmaṇyatvaṃ styānam | viruddhakoṭidvayāvagāhi jñānaṃ saṃśayaḥ | 
<lb/>samādhisādhanānāmabhāvanaṃ pramādaḥ | śarīravākcittagurutvādapravṛ- 
<lb/>ttirālasyam | viṣayābhilāṣo'viratiḥ | atasmiṃstadbuddhirbhrānti- 
<lb/>darśanam | kutaścinnimittātsamādhibhūmeralābho'labdhabhūmikatvam | 
<lb/>labdhāyāmapi tasyāṃ cittasyāpratiṣṭhānavasthitatvamityarthaḥ | tasmānna 
<lb/>vṛttinirodho yogapakṣanikṣepamarhatīti cet — maivaṃ vocaḥ | heyabhūta- 
<lb/>kṣiptādyavasthātraye vṛttinirodhasya yogatvāsaṃbhavepyupādeyayorekāgra- 
<lb/>niruddhāvasthayorvṛttinirodhasya yogatvasaṃbhavāt | ekatānaṃ cittame- 
<pb n="356"/> 
<lb/>kāgramucyate | niruddhasakalavṛttikaṃ saṃskāramātraśeṣaṃ cittaṃ niruddha- 
<lb/>miti bhaṇyate |</p> 
<p>sa ca samādhirdvividhaḥ | saṃprajñātāsaṃprajñātabhedāt | tatraikāgrace- 
<lb/>tasi yaḥ pramāṇādivṛttīnāṃ bāhyaviṣayāṇāṃ nirodhaḥ sa saṃprajñāta- 
<lb/>samādhiḥ | samyakprajñāyatesminprakṛterviviktatayā dhyeyamiti vyu- 
<lb/>tpatteḥ | sa caturvidhaḥ | savitarkādibhedāt | samādhirnāma bhāvanā | 
<lb/>sā ca bhāvyasya viṣayāntaraparihāreṇa cetasi punaḥ punarniveśanam | 
<lb/>bhāvyaṃ ca dvividham — īśvarastattvāni ca | tānyapi dvividhāni jaḍā- 
<lb/>jaḍabhedāt | jaḍāni prakṛtimahadahaṃkārādīni caturviṃśatiḥ | ajaḍaḥ 
<lb/>puruṣaḥ | tatra yadā pṛthivyādīni sthūlāni viṣayatvenādāya pūrvā- 
<lb/>parānusaṃdhānena śabdārthollekhasaṃbhedena ca bhāvanā pravartate sa samādhiḥ 
<pb n="357"/> 
<lb/>savitarkaḥ | yadā tanmātrāntaḥkaraṇalakṣaṇaṃ sūkṣmaṃ viṣayamālambya 
<lb/>deśādyavacchedena bhāvanā pravartate tadā savicāraḥ | yadā rajastamole- 
<lb/>śānuviddhaṃ cittaṃ bhāvyate tadā sukhaprakāśamayasya sattvasyodrekā- 
<lb/>tsānandaḥ | yadā rajastamoleśānabhibhūtaṃ śuddhaṃ sattvamālambanīkṛtya 
<lb/>yā pravartate bhāvanā tadā tasyāṃ sattvasya nyagbhāvāccitiśakterudre- 
<lb/>kācca sattāmātrāvaśeṣatvena sāsmitaḥ samādhiḥ | taduktaṃ patañja- 
<lb/>linā-vitarkavicārānandāsmitārūpānugamātsaṃprajñātaḥ (pāta. yo. 
<lb/>sū. 1 | 17) iti | sarvavṛttinirodhe tvasaṃprajñātaḥ samādhiḥ | nanu 
<lb/>sarvavṛttinirodho yoga ityukte saṃprajñāte vyāptirna syāt | tatra sattva- 
<lb/>pradhānāyāḥ sattvapuruṣānyatākhyātilakṣaṇāyā vṛtteranirodhāditi 
<lb/>cet-tadetadvārtam | kleśakarmavipākāśayaparipanthicittavṛttinirodho 
<lb/>yoga ityaṅgīkārāt | 
<pb n="358"/> 
<lb/>kleśāḥ punaḥ pañcadhā prasiddhā avidyāsmitārāgadveṣābhiniveśāḥ 
<lb/>kleśāḥ (pāta. yo. sū. 2 | 3) iti |</p> 
<p>nanvavidyetyatra kimāśrīyate | pūrvapadārthaprādhānyamamakṣikaṃ vartata 
<lb/>itivat | uttarapadārthaprādhānyaṃ vā rājapuruṣa itivat | anyapadā- 
<lb/>rthaprādhānyaṃ vā amakṣiko deśa itivat | tatra na pūrvaḥ | pūrvapadārtha- 
<lb/>pradhānatve avidyāyāṃ prasajyapratiṣedhopapattau kleśādikārakatvānupa- 
<lb/>patteḥ | avidyāśabdasya strīliṅgatvābhāvāpatteśca | na dvitīyaḥ | kasya- 
<lb/>cidabhāvena viśiṣṭāyā vidyāyāḥ kleśādiparipanthitvena tadbījatvā- 
<pb n="359"/> 
<lb/>nupapatteḥ | na tṛtīyaḥ | nañostyarthānāṃ bahuvrīhirvā cottarapadalopaśceti 
<lb/>vṛttikāravacanānusāreṇāvidyamānā vidyā yasyāḥ sā avidyā buddhi- 
<lb/>riti samāsārthasiddhau tasyā avidyāyāḥ kleśādibījatvānupapatteḥ | 
<lb/>vivekakhyātipūrvakasarvavṛttinirodhasaṃpannāyāstasyāstathātvaprasaṅgācca | 
<lb/>uktaṃ cāsmitādīnāṃ kleśānāmavidyānidānatvam — avidyā kṣetramutta- 
<lb/>reṣāṃ prasuptatanuvicchinnodārāṇām (pāta. yo. sū. 2 | 4) iti | 
<lb/>tatra prasuptatvaṃ prabodhasahakāryabhāvenānabhivyaktiḥ | tanutvaṃ pratipakṣa- 
<lb/>bhāvanayā śithilīkaraṇam | vicchinnatvaṃ balavatā kleśenābhibhavaḥ | 
<pb n="360"/> 
<lb/>udāratvaṃ sahakārisaṃnidhivaśātkāryakāritvam | taduktaṃ vācaspati- 
<lb/>miśreṇa vyāsabhāṣyavyākhyāyām —</p> 
<p><lg><l>prasuptāstattvalīnānāṃ tanvavasthāśca yoginām |</l> 
<l>vicchinnodārarūpāśca kleśā viṣayasaṅginām ||</l></lg> iti | 
<lb/>dvandvavatsvatantrapadārthadvayānavagamādubhayapadārthapradhānatvaṃ nāśaṅkitam | 
<lb/>tasmātpakṣatrayepi kleśādinidānatvamavidyāyāḥ prasiddhaṃ hīyeteti cet —</p> 
<p>tadapi na śobhanaṃ vibhāti | paryudāsaśaktimāśrityāvidyāśabdena 
<lb/>vidyāviruddhasya viparyayajñānasyābhidhānamiti vṛddhairaṅgīkārāt | 
<lb/>tadāha —</p> 
<p><lg><l>nāmadhātvarthayoge tu naiva nañ pratiṣedhakaḥ |</l> 
<l>vadatyabrāhmaṇādharmāvanyamātravirodhinau ||</l></lg> iti |</p> 
<p><lg><l>vṛddhaprayogagamyo hi śabdārthaḥ sarva eva naḥ |</l> 
<l>tena yatra prayukto yo na tasmādapanīyate ||</l></lg> iti | 
<lb/>vācaspatimiśrairapyuktaṃ lokādhīnāvadhāraṇo hi śabdārthayoḥ saṃbandhaḥ | 
<lb/>loke cottarapadārthapradhānasyāpi naña uttarapadābhidheyopamardakasya 
<lb/>tadviruddhatayā tatra tatropalabdherihāpi tadviruddhe pravṛttiriti | 
<pb n="361"/></p> 
<p>etadevābhipretyoktam — anityāśuciduḥkhānātmasu nityaśucisukhā- 
<lb/>tmakhyātiravidyā (pāta. yo. sū. 2 | 5) iti | atasmiṃstadbuddhirvi- 
<lb/>paryaya ityuktaṃ bhavati | tadyathā — anitye ghaṭādau nityatvābhimānaḥ | 
<lb/>aśucau kāyādau śucitvapratyayaḥ —</p> 
<p><lg><l>sthānādbījādupaṣṭambhānniṣyandānnidhanādapi |</l> 
<l>kāyamādheyaśaucatvātpaṇḍitā hyaśuciṃ viduḥ ||</l></lg> iti | 
<lb/>pariṇāmatāpasaṃskāraduḥkhairguṇavṛttyavirodhācca duḥkhameva sarvaṃ vive- 
<lb/>kinaḥ (pāta. yo. sū. 2 | 15) iti nyāyena duḥkhe srakcandanavani- 
<lb/>tādau sukhatvāropaḥ | anātmani dehādāvātmabuddhiḥ | taduktam — 
<pb n="362"/></p> 
<p><lg><l>anātmani ca dehādāvātmabuddhistu dehinām |</l> 
<l>avidyā tatkṛto bandhastannāśo mokṣa ucyate ||</l></lg> iti | 
<lb/>evamiyamavidyā catuṣpadā bhavati | nanveteṣvavidyāviśeṣeṣu kiṃci- 
<lb/>danugataṃ sāmānyalakṣaṇaṃ varṇanīyam | anyathā viśeṣasyāsiddheḥ | tathā 
<lb/>coktaṃ bhaṭṭācāryaiḥ —</p> 
<p><lg><l>sāmānyalakṣaṇaṃ muktvā viśeṣasyaiva lakṣaṇam |</l> 
<l>na śakyaṃ kevalaṃ vaktumatopyasya na vācyatā ||</l></lg> iti | 
<lb/>tadapi na vācyam | atasmiṃstadbuddhiriti sāmānyalakṣaṇābhidhānena 
<lb/>dattottaratvāt |</p> 
<p>sattvapuruṣayorahamasmītyekatābhimāno'smitā | tadapyuktaṃ — dṛgdarśa- 
<lb/>naśaktyorekātmatevāsmitā (pāta. yo. sū. 2 | 6) iti |</p> 
<p>sukhābhijñasya sukhānusmṛtipūrvakaḥ sukhasādhaneṣu tṛṣṇārūpo gardho 
<pb n="363"/> 
<lb/>rāgaḥ | duḥkhābhijñasya tadanusmṛtipurassaraṃ tatsādhaneṣu nivṛttirdveṣaḥ | 
<lb/>taduktaṃ — sukhānuśayī rāgaḥ (pāta. yo. sū. 2 | 7) duḥkhānuśayī 
<lb/>dveṣaḥ (pāta. yo. sū. 2 | 8) iti |</p> 
<p>kimatrānuśayiśabde tācchīlyārthe ṇinirinirvā matvarthīyobhimataḥ | 
<lb/>nādyaḥ | supyajātau ṇinistācchīlye (pāṇi. sū. 3 | 2 | 78) ityatra 
<lb/>supīti vartamāne punaḥ subgrahaṇasyopasarganivṛttyarthatvena sopasargā- 
<lb/>ddhātorṇineranutpatteḥ | yathākathaṃcittadaṅgīkārepyaco ñṇiti (pāṇi- 
<lb/>sū. 7 | 2 | 115) iti vṛddhiprasaktāvatiśāyyādipadavadanuśāyipadasya 
<lb/>prayogaprasaṅgāt | na dvitīyaḥ |</p> 
<p><lg><l>ekākṣarātkṛto jāteḥ saptamyāṃ ca na tau smṛtau |</l></lg> 
<pb n="364"/> 
<lb/>iti tatpratiṣedhāt | atra cānuśayaśabdasyājantatvena kṛdantatvāt | 
<lb/>tasmādanuśayiśabdo durupapāda iti cet — naitadbhadram | bhāvānavabo- 
<lb/>dhāt | prāyikābhiprāyamidaṃ vacanam | ata evoktaṃ vṛttikāreṇa — 
<lb/>itikaraṇo vivakṣārthaḥ sarvatrābhisaṃbadhyate iti | tena kvacidbhavati 
<lb/>kāryī kāryikastaṇḍulī taṇḍulika iti | tathā ca kṛdantājjāteśca 
<lb/>pratiṣedhasya prāyikatvam | anuśayaśabdasya kṛdantatayenerupapattiriti 
<lb/>siddham |</p> 
<p>pūrvajanmānubhūtamaraṇaduḥkhānubhavavāsanābalātsarvasya prāṇabhṛnmātra- 
<lb/>syā kṛmerā ca viduṣaḥ saṃjāyamānaḥ śarīraviṣayādermama viyogo mā 
<lb/>bhūditi pratyahaṃ nimittaṃ vinā pravartamāno bhayarūpobhiniveśaḥ pañcamaḥ 
<lb/>kleśaḥ | mā na bhūvaṃ hi bhūyāsamiti prārthanāyāḥ pratyātmamanubhavasiddha- 
<pb n="365"/> 
<lb/>tvāt | tadāha — svarasavāhī viduṣopi tathā rūḍhobhiniveśaḥ (pāta. 
<lb/>yo. sū. 2 | 9) iti | te cāvidyādayaḥ pañca sāṃsārikavividhaduḥkho- 
<lb/>pahārahetutvena puruṣaṃ kliśnantīti kleśāḥ prasiddhāḥ |</p> 
<p>karmāṇi vihitapratiṣiddharūpāṇi jyotiṣṭomabrahmahatyādīni | vipā- 
<lb/>kāḥ karmaphalāni jātyāyurbhogāḥ | ā phalavipākāccittabhūmau śerata 
<lb/>ityāśayā dharmādharmasaṃskārāḥ | tatparipanthicittavṛttinirodho yogaḥ | 
<lb/>nirodho nābhāvamātramabhimatam | tasya tucchatvena bhāvarūpasākṣātkā- 
<lb/>rajananakṣamatvāsaṃbhavāt | kiṃ tu tadāśrayo madhumatīmadhupratīkāviśo- 
<lb/>kāsaṃskāraśeṣāvyapadeśyaścittasyāvasthāviśeṣaḥ | nirudhyantesminpramā- 
<lb/>ṇādyāścittavṛttaya iti vyutpatterupapatteḥ | 
<pb n="366"/></p> 
<p>abhyāsavairāgyābhyāṃ vṛttinirodhaḥ | tatra sthitau yatnobhyāsaḥ | 
<lb/>(pāta. yo. sū. 1 | 12 | 13) | vṛttirahitasya cittasya svarūpaniṣṭhaḥ praśā- 
<lb/>ntavāhitārūpaḥ pariṇāmaviśeṣaḥ sthitiḥ | taṃ nimittīkṛtya yatnaḥ 
<lb/>punaḥ punastathātvena cetasi niveśanamabhyāsaḥ | carmaṇi dvīpinaṃ hantī- 
<lb/>tivannimittārtheyaṃ saptamītyuktaṃ bhavati | dṛṣṭānuśravikaviṣayavitṛṣṇasya 
<lb/>vaśīkārasaṃjñā vairāgyam (pāta. yo. sū. 1 | 15) | aihikapāratrikavi- 
<lb/>ṣayādau doṣadarśanānnirabhilāṣasya mamaite viṣayā vaśyā nāhameteṣāṃ 
<lb/>vaśya iti vimarśo vairāgyamityuktaṃ bhavati |</p> 
<p>samādhiparipanthikleśatanūkaraṇārthaṃ samādhilābhārthaṃ ca prathamaṃ kriyā- 
<lb/>yogavidhānapareṇa yoginā bhavitavyam | kriyāyogasaṃpādanebhyāsa- 
<lb/>vairāgyayoḥ saṃbhavāt | taduktaṃ bhagavatā — 
<pb n="367"/></p> 
<p><lg><l>ārurukṣormuneryogaṃ karma kāraṇamucyate |</l> 
<l>yogārūḍhasya tasyaiva śamaḥ kāraṇamucyate ||</l></lg> (gī. 6 | 3) iti |</p> 
<p>kriyāyogaścopadiṣṭaḥ patañjalinā — tapaḥsvādhyāyeśvarapraṇidhānāni 
<lb/>kriyāyogaḥ (pāta. yo. sū. 2 | 1) iti | tapaḥsvarūpaṃ nirūpitaṃ 
<lb/>yājñavalkyena —</p> 
<p><lg><l>vidhinoktena mārgeṇa kṛcchracāndrāyaṇādibhiḥ |</l> 
<l>śarīraśoṣaṇaṃ prāhustapasāṃ tapa uttamam ||</l></lg> iti | 
<lb/>praṇavagāyatrīprabhṛtīnāṃ mantrāṇāmadhyayanaṃ svādhyāyaḥ | 
<pb n="368"/></p> 
<p>te ca mantrā dvividhā vaidikāstāntrikāśca | vaidikāśca dvividhāḥ 
<lb/>pragītā apragītāśca | tatra pragītāḥ sāmāni | apragītāśca dvividhāḥ | 
<lb/>chandobaddhāstadvilakṣaṇāśca | tatra prathamā ṛco dvitīyā yajūṃṣi | 
<lb/>taduktaṃ jaimininā — teṣāmṛgyatrārthavaśena pādavyavasthā | gītiṣu sāmā- 
<lb/>khyā | śeṣe yajuḥśabdaḥ (jai. sū. 2 | 1 | 33-35) iti | tantreṣu kāmika- 
<lb/>kāraṇaprapañcādyāgameṣu ye ye varṇitāste tāntrikāḥ | te punarmantrāstri- 
<lb/>vidhāḥ strīpuṃnapuṃsakabhedāt | tadāha —</p> 
<p><lg><l>strīpuṃnapuṃsakatvena trividhā mantrajātayaḥ |</l> 
<l>strīmantrā vahnijāyāntā namontāḥ syurnapuṃsakāḥ ||</l></lg> 
<pb n="369"/></p> 
<p><lg><l>śeṣāḥ pumāṃsaste śastāḥ siddhā vaśyādikarmaṇi |</l></lg> iti | 
<lb/>jananādisaṃskārābhāvepi nirastasamastadoṣatvena siddhihetutvātsiddha- 
<lb/>tvam | sa ca saṃskāro daśavidhaḥ kathitaḥ śāradātilake —</p> 
<p><lg><l>mantrāṇāṃ daśa kathyante saṃskārāḥ siddhidāyinaḥ |</l> 
<l>nirdoṣatāṃ prayāntyāśu te mantrāḥ sādhu saṃskṛtāḥ ||</l></lg></p> 
<p><lg><l>jananaṃ jīvanaṃ caiva tāḍanaṃ bodhanaṃ tathā |</l> 
<l>abhiṣekotha vimalīkaraṇāpyāyane punaḥ ||</l></lg></p> 
<p><lg><l>tarpaṇaṃ dīpanaṃ guptirdaśaitā mantrasaṃskriyāḥ |</l> 
<l>mantrāṇāṃ mātṛkāyantrāduddhāro jananaṃ smṛtam ||</l></lg></p> 
<p><lg><l>praṇavāntaritānkṛtvā mantravarṇāñjapetsudhīḥ |</l> 
<l>mantrārṇasaṃkhyayā taddhi jīvanaṃ saṃpracakṣate ||</l></lg></p> 
<p><lg><l>mantravarṇānsamālikhya tāḍayeccandanāmbhasā |</l> 
<pb n="370"/> 
<l>pratyekaṃ vāyubījena tāḍanaṃ tadudāhṛtam ||</l></lg></p> 
<p><lg><l>vilikhya mantravarṇāṃstu prasūnaiḥ karavīrajaiḥ |</l> 
<l>mantrākṣareṇa saṃkhyātairhanyāttadbodhanaṃ matam ||</l></lg></p> 
<p><lg><l>svatantroktavidhānena mantrī mantrārṇasaṃkhyayā |</l> 
<l>aśvatthapallavairmantramabhiṣiñcedviśuddhaye ||</l></lg></p> 
<p><lg><l>saṃcintya mavasā mantraṃ jyotirmantreṇa nirdahet |</l> 
<l>mantre malatrayaṃ mantrī vimalīkaraṇaṃ hi tat ||</l></lg></p> 
<p><lg><l>tāravyomāgnimanuyugjyotirmantra udāhṛtaḥ |</l> 
<l>kuśodakena japtena pratyarṇaṃ prokṣaṇaṃ manoḥ ||</l> 
<l>vāribījena vidhivadetadāpyāyanaṃ matam |</l> 
<l>mantreṇa vāriṇā mantre tarpaṇaṃ tarpaṇaṃ smṛtam ||</l></lg></p> 
<p><lg><l>tāramāyāramāyogo manordīpanamucyate |</l> 
<l>japyamānasya mantrasya gopanaṃ tvaprakāśanam ||</l></lg></p> 
<p><lg><l>saṃskārā daśa mantrāṇāṃ sarvatantreṣu gopitāḥ |</l> 
<l>yatkṛtvā saṃpradāyena mantrī vāñchitamaśnute ||</l></lg></p> 
<p><lg><l>ruddhakīlitavicchinnasuptaśaptādayopi ca |</l> 
<l>mantradoṣāḥ praṇaśyanti saṃskārairebhiruttamaiḥ ||</l></lg> iti | 
<pb n="371"/> 
<lb/>tadalamakāṇḍatāṇḍavakalpena mantraśāstrarahasyoddhoṣaṇena |</p> 
<p>īśvarapraṇidhānaṃ nāmābhihitānāmanabhihitānāṃ ca sarvāsāṃ 
<lb/>kriyāṇāṃ parameśvare paramagurau phalānapekṣayā samarpaṇam | yatreda- 
<lb/>muktam—</p> 
<p><lg><l>kāmato'kāmato vāpi yatkaromi śubhāśubham |</l> 
<l>tatsarvaṃ tvayi vinyastaṃ tvatprayuktaḥ karomyaham ||</l></lg> iti |</p> 
<p>kriyāphalasaṃnyāsopi bhaktiviśeṣāparaparyāyaṃ praṇidhānameva | phalā- 
<lb/>nabhisaṃdhānena karmakaraṇāt | tathā ca gīyate gītāsu bhagavatā —</p> 
<p><lg><l>karmaṇyevādhikāraste mā phaleṣu kadācana |</l> 
<l>mā karmaphalaheturbhūrmā te saṅgostvakarmaṇi ||</l></lg> (gī. 2 | 47) iti |</p> 
<p>phalābhisaṃdherupaghātakatvamabhihitaṃ bhagavadbhirnīlakaṇṭhabhāratīśrīca- 
<lb/>raṇaiḥ —</p> 
<p><lg><l>api prayatnasaṃpannaṃ kāmenopahataṃ tapaḥ |</l> 
<l>na tuṣṭaye maheśasya śvalīḍhamiva pāyasam ||</l></lg> iti | 
<pb n="372"/></p> 
<p>sā ca tapaḥsvādhyāyeśvarapraṇidhānātmikā kriyā yogasādhana- 
<lb/>tvādyoga iti śuddhasāropalakṣaṇāvṛttyāśrayaṇena nirūpyate yathāyu- 
<lb/>rghṛtamiti |</p> 
<p>śuddhasāropalakṣaṇā nāma lakṣaṇāprabhedaḥ | mukhyārthabādhatadyogā- 
<lb/>bhyāmarthāntarapratipādanaṃ lakṣaṇā | sā dvividhā | rūḍhimūlā prayojana- 
<lb/>mūlā ca | taduktaṃ kāvyaprakāśe — 
<pb n="373"/></p> 
<p><lg><l>mukhyārthabādhe tadyoge rūḍhitotha prayojanāt |</l> 
<l>anyortho lakṣyate yatsā lakṣaṇāropitā kriyā ||</l></lg> (kā. pra. 2 | 9) iti | 
<lb/>yacchabdena lakṣyata ityākhyāte guṇībhūtaṃ pratipādanamātraṃ parāmṛ- 
<lb/>śyate | sā lakṣaṇeti pratinirdiśyamānāpekṣayā tacchabdasya strīliṅga- 
<lb/>tvopapattiḥ | taduktaṃ kaiyaṭaiḥ — nirdiśyamānapratinirdiśyamānayoraikya- 
<lb/>māpādayanti sarvanāmāni paryāyeṇa tattalliṅgamupādadata iti | tatra 
<lb/>karmaṇi kuśala ityādi rūḍhilakṣaṇāyā udāharaṇam | kuśāllāṃṃtīti 
<lb/>vyutpattyā darbhādānakartari yaugikaṃ kuśalapadaṃ vivecakatvasārūpyā- 
<lb/>tpravīṇe pravartamānamanādivṛddhavyavahāraparamparānupātitvenābhidhānava- 
<lb/>tprayojanamanapekṣya pravartate | tadāha — 
<pb n="374"/></p> 
<p><lg><l>nirūḍhā lakṣaṇāḥ kāścitsāmarthyādabhidhānavat |</l></lg> (ta. vā.) iti | 
<lb/>tasmādrūḍhilakṣaṇāyāḥ prayojanāpekṣā nāsti | yadyapi prayuktaḥ śabdaḥ 
<lb/>prathamaṃ mukhyārthaṃ pratipādayati tenārthenārthāntaraṃ lakṣyata ityarthadharmoyaṃ 
<lb/>lakṣaṇā tathāpi tatpratipādake śabde samāropitaḥ sañśabdavyāpāra 
<lb/>iti vyapadiśyate | etadevābhipretyoktaṃ lakṣaṇāropitā kriyeti | 
<lb/>prayojanalakṣaṇā tu ṣaṅvidhā | upādānalakṣaṇā lakṣaṇalakṣaṇā gauṇa- 
<lb/>sāropā gauṇasādhyavasānā śuddhasāropā śuddhasādhyavasānā ceti | 
<lb/>kuntāḥ praviśanti mañcāḥ krośanti gaurbāhīkaḥ gaurayam āyurghṛtam 
<lb/>āyurevedam — iti yathākramamudāharaṇāni draṣṭavyāni | taduktam —</p> 
<p><lg><l>svasiddhaye parākṣepaḥ parārthaṃ svasamarpaṇam |</l> 
<l>upādānaṃ lakṣaṇaṃ cetyuktā śuddhaiva sā dvidhā ||</l></lg></p> 
<p><lg><l>sāropānyā tu yatroktau viṣayī viṣayastathā |</l> 
<l>viṣayyantaḥkṛtenyasminsā syātsādhyavasānikā ||</l></lg> 
<pb n="375"/></p> 
<p><lg><l>bhedāvibhau ca sādṛśyātsaṃbandhāntaratastathā |</l> 
<l>gauṇau śuddhau ca vijñeyau lakṣaṇā tena ṣaḍvidhā ||</l></lg> (kā. pra. 2 | 10 — 12) iti | 
<lb/>tadalaṃ kāvyamīmāṃsāmarmanirmanthanena |</p> 
<p>sa ca yogo yamādibhedavaśādaṣṭāṅga iti nirdiṣṭaḥ | tatra yamā 
<lb/>ahiṃsādayaḥ | tadāha patañjaliḥ — ahiṃsāsatyāsteyabrahmacaryāparigrahā 
<lb/>yamāḥ (pāta. yo. sū. 2 | 30) iti | niyamāḥ śaucādayaḥ | tada- 
<lb/>pyāha — śaucasaṃtoṣatapaḥsvādhyāyeśvarapraṇidhānāni niyamāḥ (pāta. 
<lb/>yo. sū. 2 | 32) iti | ete ca yamaniyamā viṣṇupurāṇe darśitāḥ —</p> 
<p><lg><l>brahmacaryamahiṃsāṃ ca satyāsteyāparigrahān |</l> 
<l>seveta yogī niṣkāmo yogyatāṃ svaṃ mano nayan ||</l></lg></p> 
<p><lg><l>svādhyāyaśaucasaṃtoṣatapāṃsi niyatātmavān |</l> 
<l>kurvīta brahmaṇi tathā parasminpravaṇaṃ manaḥ ||</l></lg> 
<pb n="376"/></p> 
<p><lg><l>ete yamāḥ saniyamāḥ pañca pañca prakīrtitāḥ |</l> 
<l>viśiṣṭaphaladāḥ kāme niṣkāmāṇāṃ vimuktidāḥ ||</l></lg> (vi. pu. 6 | 7 | 36 — 38) iti | 
<lb/>sthirasukhamāsanaṃ padmāsanabhadrāsanavīrāsanasvastikāsanadaṇḍakāsa- 
<lb/>nasopāśrayaparyaṅkakrauñcaniṣadanoṣṭraniṣadanasamasaṃsthānabhedāddaśavidham |</p> 
<p><lg><l>pādāṅguṣṭhau nibadhnīyāddhastābhyāṃ vyutkrameṇa tu |</l> 
<l>ūrvorupari viprendra kṛtvā pādatale ubhe ||</l></lg></p> 
<p><lg><l>padmāsanaṃ bhavedetatsarveṣāmabhipūjitam |</l></lg> 
<lb/>ityādinā yājñavalkyaḥ padmāsanādisvarūpaṃ nirūpitavān | tatsarvaṃ 
<lb/>tata evāvagantavyam | tasminnāsanasthairye sati prāṇāyāmaḥ pratiṣṭhito 
<lb/>bhavati | sa ca śvāsapraśvāsayorgativicchedasvarūpaḥ | tatra śvāso 
<lb/>nāma bāhyasya vāyorantarānayanam | praśvāsaḥ punaḥ koṣṭhyasya bahirniḥ- 
<lb/>sāraṇam | tayorubhayorapi saṃcaraṇābhāvaḥ prāṇāyāmaḥ | nanu nedaṃ 
<lb/>prāṇāyāmasāmānyalakṣaṇam | tadviśeṣeṣu recakapūrakakumbhakaprakāreṣu 
<pb n="377"/> 
<lb/>tadanugaterayogāditi cet — naiṣa doṣaḥ | sarvatrāpi śvāsapraśvāsagati- 
<lb/>vicchedasaṃbhavāt | tathā hi | koṣṭhyasya vāyorbahirniḥsaraṇaṃ recakaḥ 
<lb/>prāṇāyāmo yaḥ praśvāsatvena prāguktaḥ | bāhyasya vāyorantardhāraṇaṃ pūrako 
<lb/>yaḥ śvāsarūpaḥ | antaḥstambhavṛttiḥ kumbhakaḥ | yasmiñjalamiva kumbhe 
<lb/>niścalatayā prāṇākhyo vāyuravasthāpyate | tatra sarvatra śvāsapraśvāsa- 
<lb/>dvayagativicchedostyeveti nāsti śaṅkāvakāśaḥ | taduktaṃ tasminsati 
<lb/>śvāsapraśvāsayorgativicchedaḥ prāṇāyāmaḥ (pāta. yo. sū. 2 | 49) 
<lb/>iti |</p> 
<p>sa ca vāyuḥ sūryodayamārabhya sārdhaghaṭikādvayaṃ ghaṭīyantrasthitaghaṭa- 
<lb/>bhramaṇanyāyenaikaikasyāṃ nāḍyāṃ bhavati | evaṃ satyaharniśaṃ śvāsapraśvā- 
<lb/>sayoḥ ṣaṭśatādhikaikaviṃśatisahasrāṇi jāyante | ata evoktaṃ 
<pb n="378"/> 
<lb/>mantrasamarpaṇarahasyavedibhirajapāmantrasamarpaṇe —</p> 
<p><lg><l>ṣaṭśatāni gaṇeśāya ṣaṭsahasraṃ svayaṃbhuve |</l> 
<l>viṣṇave ṣaṭsahasraṃ ca ṣaṭsahasraṃ pinākine ||</l></lg></p> 
<p><lg><l>sahasramekaṃ gurave sahasraṃ paramātmane |</l> 
<l>sahasramātmane caivamarpayāmi kṛtaṃ japam ||</l></lg> iti | 
<lb/>tathā nāḍīsaṃcāraṇadaśāyāṃ vāyoḥ saṃcaraṇe pṛthivyādīni tattvāni 
<lb/>varṇaviśeṣavaśātpuruṣārthābhilāṣukaiḥ puruṣairavagantavyāni | taduktama- 
<lb/>bhiyuktaiḥ —</p> 
<p><lg><l>sārdhaṃ ghaṭīdvayaṃ nāḍyorekaikārkodayādvahet |</l> 
<l>araghaṭṭaghaṭībhrāntinyāyo nāḍyoḥ punaḥ punaḥ ||</l></lg></p> 
<p><lg><l>śatāni tatra jāyante niśvāsocchvāsayornava |</l> 
<l>khakhaṣaṭkadvikaiḥ saṃkhyāhorātre sakale punaḥ ||</l></lg></p> 
<p><lg><l>ṣaṭtriṃśadguruvarṇānāṃ yā velā bhaṇane bhavet |</l> 
<pb n="379"/> 
<l>sā velā maruto nāḍyantare saṃcarato bhavet ||</l></lg></p> 
<p><lg><l>pratyekaṃ pañca tattvāni nāḍyośca vahamānayoḥ |</l> 
<l>vahantyaharniśaṃ tāni jñātavyāni yatātmabhiḥ ||</l></lg></p> 
<p><lg><l>ūrdhvaṃ vahniradhastoyaṃ tiraścīnaḥ samīraṇaḥ |</l> 
<l>bhūmimardhapuṭe vyoma sarvagaṃ pravahetpunaḥ ||</l></lg></p> 
<p><lg><l>vāyorvahnerapāṃ pṛthvyā vyomnastattvaṃ vahetkramāt |</l> 
<l>vahantyorubhayornāḍyorjñātavyoyaṃ kramaḥ sadā ||</l></lg></p> 
<p><lg><l>pṛthvyāḥ palāni pañcāśaccatvāriṃśattathāmbhasaḥ |</l> 
<l>agnestriṃśatpunarvāyorviṃśatirnabhaso daśa ||</l></lg></p> 
<p><lg><l>pravāhakālasaṃkhyeyaṃ hetustatra pradarśyate |</l> 
<l>pṛthvī pañcaguṇā toyaṃ caturguṇamathānalaḥ ||</l></lg></p> 
<p><lg><l>triguṇo dviguṇo vāyurviyadekaguṇaṃ bhavet |</l> 
<l>guṇaṃ prati daśa palānyurvyāṃ pañcāśadityataḥ ||</l></lg></p> 
<p><lg><l>ekaikahānistoyādestathā pañca guṇāḥ kṣiteḥ |</l> 
<l>gandho rasaśca rūpaṃ ca sparśaḥ śabdaḥ kramādamī ||</l></lg></p> 
<p><lg><l>tattvābhyāṃ bhūjalābhyāṃ syācchāntiḥ kārye phalonnatiḥ |</l> 
<pb n="380"/> 
<l>dīptāsthirāvyūhavṛttistejovāyvambareṣu ca ||</l></lg></p> 
<p><lg><l>pṛthvyaptejomarudvyomatattvānāṃ cihnamucyate |</l> 
<l>ādye sthairyaṃ svacittasya śaitye kāmodbhavo bhavet ||</l></lg></p> 
<p><lg><l>tṛtīye kopasaṃtāpau caturthe cañcalātmatā |</l> 
<l>pañcame śūnyataiva syādatha vādharmavāsanā ||</l></lg></p> 
<p><lg><l>śrutyoraṅguṣṭhakau madhyāṅgulyau nāsāpuṭadvaye |</l> 
<l>sṛkkiṇyoḥ prāntyakopāntyāṅgulī śeṣe dṛgantayoḥ ||</l></lg></p> 
<p><lg><l>nyasyāntaḥsthapṛthivyāditattvajñānaṃ bhavetkramāt |</l> 
<l>pītaśvetāruṇaśyāmairbindubhirnirupādhi kham ||</l></lg> ityādinā | 
<lb/>yathāvadvāyutattvamavagamya tanniyamane vidhīyamāne vivekajñānāva- 
<pb n="381"/> 
<lb/>raṇakarmakṣayo bhavati | tapo na paraṃ prāṇāyāmāditi |</p> 
<p><lg><l>dahyante dhmāyamānānāṃ dhātūnāṃ hi yathā malāḥ |</l> 
<l>prāṇāyāmaistu dahyante tadvadindriyajā malāḥ ||</l></lg> iti ca |</p> 
<p>tadevaṃ yamādibhiḥ saṃskṛtamanaskasya yoginaḥ saṃyamāya pratyāhāraḥ 
<lb/>kartavyaḥ | cakṣurādīnāmindriyāṇāṃ pratiniyatarañjanīyakopanīyamoha- 
<lb/>nīyapravaṇatvaprahāṇenāvikṛtasvarūpapravaṇacittānukāraḥ pratyāhāraḥ | 
<lb/>indriyāṇi viṣayebhyaḥ pratīpamāhriyantesminniti vyutpatteḥ | nanu tadā 
<lb/>cittamabhiniviśate nendriyāṇi | teṣāṃ bāhyaviṣayatvena tatra sāmarthyā- 
<lb/>bhāvāt | ataḥ kathaṃ cittānukāraḥ | addhā | ata eva vastutastasyā- 
<lb/>saṃbhavamabhisaṃdhāya sādṛśyārthamivaśabdaṃ cakāra sūtrakāraḥ — svaviṣayā- 
<lb/>saṃprayoge cittasvarūpānukāra ivendriyāṇāṃ pratyāhāraḥ (pāta. yo. 
<lb/>sū. 2 | 54) iti | sādṛśyaṃ ca cittānukāranimittaṃ viṣayāsaṃprayogaḥ | 
<lb/>yadā cittaṃ nirudhyate tadā cakṣurādīnāṃ nirodhe prayatnāntaraṃ nāpekṣa- 
<pb n="382"/> 
<lb/>ṇīyam | yathā madhukararājaṃ madhumakṣikā anuvartante tathendriyāṇi 
<lb/>cittamiti | taduktaṃ viṣṇupurāṇe —</p> 
<p><lg><l>śabdādiṣvanuraktāni nigṛhyākṣāṇi yogavit |</l> 
<l>kuryāccittānukārīṇi pratyāhāraparāyaṇaḥ ||</l></lg></p> 
<p><lg><l>vaśyatā paramā tena jāyateticalātmanām |</l> 
<l>indriyāṇāmavaśyaistairna yogī yogasādhakaḥ ||</l></lg> (vi. pu. 6 | 7 | 43, 44) iti |</p> 
<p>nābhicakrahṛdayapuṇḍarīkanāsāgrādāvādhyātmike hiraṇyagarbhavāsa- 
<lb/>vaprajāpatiprabhṛtike bāhye vā deśe cittasya viṣayāntaraparihāreṇa 
<lb/>sthirīkaraṇaṃ dhāraṇā | tadāha — deśabandhaścittasya dhāraṇā (pāta. yo. 
<lb/>sū. 3 | 1) iti | paurāṇikāśca —</p> 
<p><lg><l>prāṇāyāmena pavanaṃ pratyāhāreṇa cendriyam |</l> 
<pb n="383"/> 
<l>vaśīkṛtya tataḥ kuryāccittasthānaṃ śubhāśraye ||</l></lg> (vi. pu. 6 | 7 | 45) iti |</p> 
<p>tasmindeśe dhyeyāvalambanasya pratyayasya visadṛśapratyayaprahāṇena 
<lb/>pravāho dhyānam | taduktaṃ — tatra pratyayaikatānatā dhyānam (pāta. yo. 
<lb/>sū. 3 | 2) iti | anyairapyuktam —</p> 
<p><lg><l>tadrūpapratyayaikāgryā saṃtatiścānyanispṛhā |</l> 
<l>taddhyānaṃ prathamairaṅgaiḥ ṣaḍbhirniṣpādyate nṛpa ||</l></lg> (vi. pu. 6 | 7 | 89) iti | 
<lb/>prasaṅgāccaramamaṅgaṃ prāgeva (da. 15 paṃ. 147) pratyapīpadāma |</p> 
<p>tadanena yogāṅgānuṣṭhānenādaranairantaryadīrghakālasevitena samādhipra- 
<lb/>tipakṣakleśaprakṣayebhyāsavairāgyavaśānmadhumatyādisiddhilābho bhavati |</p> 
<p>atha kimevamakasmādasmānativikaṭābhiratyantāprasiddhābhiḥ karṇāṭa- 
<pb n="384"/> 
<lb/>gauḍalāṭabhāṣābhirbhīṣayate bhavān | na hi vayaṃ bhavantaṃ bhīṣayāmahe | 
<lb/>kiṃ tu madhumatyādipadārthavyutpādanena toṣayāmaḥ | tataścākutobhayena 
<lb/>bhavatā śrūyatāmavadhānena | tatra madhumatī nāmābhyāsavairāgyādivaśā- 
<lb/>dapāstarajastamoleśasukhaprakāśamayasattvabhāvanayānavadyavaiśāradyavi- 
<lb/>dyotanarūpaṛtaṃbharaprajñākhyā samādhisiddhiḥ | taduktam — ṛtaṃbharā tatra 
<lb/>prajñā (pāta. yo. sū. 1 | 48) iti | ṛtaṃ satyaṃ bibharti kadācidapi 
<lb/>na viparyayeṇācchādyate | tatra sthitau dārḍhye sati dvitīyasya yoginaḥ 
<lb/>sā prajñā bhavatītyathaḥ | catvāraḥ khalu yoginaḥ prasiddhāḥ prāthamaka- 
<lb/>lpiko madhubhūmikaḥ prajñājyotiratikrāntabhāvanīyaśceti | tatrābhyāsī 
<lb/>pravṛttamātrajyotiḥ prathamaḥ | na tvanena paracittādigocarajñānarūpaṃ 
<lb/>jyotirvaśīkṛtamityuktaṃ bhavati | ṛtaṃbharaprajño dvitīyaḥ | bhūtendriya- 
<lb/>jayī tṛtīyaḥ | paravairāgyasaṃpannaścaturthaḥ | manojavitvādayo madhupra- 
<lb/>tīkasiddhayaḥ | taduktaṃ — manojavitvaṃ vikaraṇabhāvaḥ pradhānajayaśca (pāta. 
<lb/>yo. sū. 3 | 48) iti | manojavitvaṃ nāma kāyasya manovadanuttamo 
<lb/>gatilābhaḥ | vikaraṇabhāvaḥ kāyanirapekṣāṇāmindriyāṇāmabhimatade- 
<pb n="385"/> 
<lb/>śakālaviṣayāpekṣavṛttilābhaḥ | pradhānajayaḥ prakṛtivikāreṣu sarveṣu 
<lb/>vaśitvam | etāśca siddhayaḥ karaṇapañcakarūpajayāttṛtīyasya yoginaḥ 
<lb/>prādurbhavanti | yathā madhuna ekadeśopi svadate tathā pratyekameva tāḥ 
<lb/>siddhayaḥ svadanta iti madhupratīkāḥ | sarvabhāvādhiṣṭhātṛtvādirūpā 
<lb/>viśokā siddhiḥ | tadāha — sattvapuruṣānyatākhyātimātrasya sarvabhāvā- 
<lb/>ghiṣṭhātṛtvaṃ sarvajñatvaṃ ca (pāta. yo. sū. 3 | 49) iti | sarveṣāṃ 
<lb/>vyavasāyāvyavasāyātmakānāṃ guṇapariṇāmarūpāṇāṃ bhāvānāṃ svāmi- 
<lb/>vadākramaṇaṃ sarvabhāvādhiṣṭhātṛtvam | teṣāmeva śāntoditāvyapadeśya- 
<pb n="386"/> 
<lb/>dharmitvena sthitānāṃ vivekajñānaṃ sarvajñātṛtvam | taduktaṃ — viśokā vā 
<lb/>jyotiṣmatī (pāta. yo. sū. 1 | 36) iti | sarvavṛttipratyastamaye paraṃ 
<lb/>vairāgyamāśritasya jātyādibījānāṃ kleśānāṃ nirodhasamartho nirbījaḥ 
<lb/>samādhirasaṃprajñātapadavedanīyaḥ saṃskāraśeṣatāvyapadeśyaścittasyāva- 
<lb/>sthāviśeṣaḥ | taduktaṃ — virāmapratyayābhyāsapūrvaḥ saṃskāraśeṣonyaḥ 
<lb/>(pāta. yo. sū. 1 | 18) iti | evaṃ ca sarvato virajyamānasya tasya 
<lb/>puruṣadhaureyasya kleśabījāni nirdagdhaśālibījakalpāni prasavasāma- 
<lb/>rthyavidhurāṇi manasā sārdhaṃ pratyastaṃ gacchanti |</p> 
<p>tadeteṣu pralīneṣu nirupaplavavivekakhyātiparipākavaśātkāryakāra- 
<lb/>ṇātmakānāṃ pradhāne layaḥ citiśaktiḥ svarūpapratiṣṭhā punarbuddhisattvā- 
<lb/>bhisaṃbandhavidhurā vā kaivalyaṃ labhata iti siddham | dvayī ca muktiruktā 
<pb n="387"/> 
<lb/>patañjalinā — puruṣārthaśūnyānāṃ guṇānāṃ pratiprasavaḥ kaivalyaṃ svarūpa- 
<lb/>pratiṣṭhā vā citiśaktiḥ (pāta. yo. sū. 4 | 34) iti | na cāsmi- 
<lb/>nsatyapi kasmānna jāyate janturiti vaditavyam | kāraṇābhāvātkā- 
<lb/>ryābhāva iti pramāṇasiddhārthe niyogānuyogayorayogāt | aparathā 
<lb/>kāraṇābhāvepi kāryasaṃbhave maṇivedhādayondhādibhyo bhaveyuḥ | tathā 
<lb/>cānupapannārthatāyāmābhāṇako laukika upapannārtho bhavet | tathā ca 
<lb/>śrutiḥ — andho maṇimavindat | tamanaṅgulirāvayat | agrīvaḥ pratyamu- 
<lb/>ñcat | tamajihvā asaścata (tai0 ā0 1 | 11 | 5) | avindadavidhyata | 
<lb/>āvayadgṛhītavān | pratyamuñcatpinaddhavān | asaścatābhyapūjayatstuta- 
<pb n="388"/> 
<lb/>vāniti yāvat | evaṃ ca cikitsāśāstravadyogaśāstraṃ caturvyūham | 
<lb/>yathā cikitsāśāstraṃ rogo rogaheturārogyaṃ bheṣajamiti tathedamapi 
<lb/>saṃsāraḥ saṃsāraheturmokṣo mokṣopāya iti | tatra duḥkhamayaḥ saṃsāro 
<lb/>heyaḥ | pradhānapuruṣayoḥ saṃyogo heyabhogahetuḥ | tasyātyantikī 
<lb/>nivṛttirhānam | tadupāyaḥ samyagdarśanam | evamanyadapi śāstraṃ 
<lb/>yathāsaṃbhavaṃ caturvyūhamūhanīyamiti sarvamavadātam |</p> 
<trailer>iti śrīmatsāyaṇamādhavīye sarvadarśanasaṃgrahe pātañjaladarśanam ||</trailer>
</div> 
<div n="16"><pb n="389"/> 
<head>atha śāṃkaradarśanam || 16 ||</head>
<p>soyaṃ pariṇāmavādaḥ prāmāṇikagarhaṇamarhati | na hyacetanaṃ pradhānaṃ 
<lb/>cetanānadhiṣṭhitaṃ pravartate | suvarṇādau rucakādyupādāne hemakārādice- 
<lb/>tanādhiṣṭhānopalambhena nityatvasādhakakṛtakatvavatsukhaduḥkhamohātma- 
<lb/>nānvitatvādeḥ sādhanasya sādhyaviparyayavyāptatayā viruddhatvāt | 
<lb/>svarūpāsiddhatvācca | āntarāḥ khalvamī sukhaduḥkhamohā bāhyebhyaśca- 
<lb/>ndanādibhyo vibhinnapratyayavedanīyebhyo vyatiriktā adhyakṣamīkṣyante | 
<lb/>yadyamī sukhādisvabhāvā bhaveyustadā hemantepi candanaḥ sukhaḥ syāt | 
<lb/>na hi candanaḥ kadācidacandanaḥ | tathā nidāgheṣvapi kuṅkumapaṅkaḥ sukho 
<lb/>bhavet | na hyasau kadācidakuṅkumapaṅka iti | evaṃ kaṇṭakaḥ kramelakasyeva 
<pb n="390"/> 
<lb/>manuṣyādīnāmapi prāṇabhṛtāṃ sukhaḥ syāt | na hyasau kāṃścitpratyeva 
<lb/>kaṇṭaka iti | tasmāccandanakuṅkumādayo viśeṣāḥ kālaviśeṣādyape- 
<lb/>kṣayā sukhādihetavo na tu sukhādisvabhāvā iti ramaṇīyam | tasmā- 
<lb/>ddheturasiddha iti siddham |</p> 
<p>nāpi śrutiḥ pradhānakāraṇatvavāde pramāṇam | yataḥ — yadagne rohi- 
<lb/>taṃṃ rūpaṃ tejasastadrūpaṃ yacchuklaṃ tadapāṃ yatkṛṣṇaṃ tadannasya (chā0 6 | 4 | 1) 
<lb/>iti cchāndogyaśākhāyāṃ tejobannātmikāyāḥ prakṛterlohitaśukla- 
<lb/>kṛṣṇarūpāṇi samāmnātāni tānyevātra pratyabhijñāyante | tatra śrauta- 
<lb/>pratyabhijñāyāḥ prābalyāllohitādiśabdānāṃ mukhyārthasaṃbhavācca tejoba- 
<lb/>nnātmikā jarāyujāṇḍajasvedajodbhijjacatuṣṭayasya bhūtagrāmasya prakṛti- 
<pb n="391"/> 
<lb/>ravasīyate | yadyapi tejobannānāṃ prakṛterjātatvena yogavṛttyā na jāyata 
<lb/>ityajatvaṃ na sidhyati tathāpi rūḍhivṛttyāvagatamajātvamuktaprakṛtau 
<lb/>sukhāṃvabodhāya prakalpyate | yathā asau vādityo devamadhu (chā. 3 | 1 | 1) 
<lb/>ityādivākyenādityasya madhutvaṃ parikalpyate tathā tejobannātmikā 
<lb/>prakṛtirevājeti | atojāmekāmityādikā śrutirapi na pradhānaprati- 
<lb/>pādikā |</p> 
<p>yadavādi nidarśanaṃ pūrvavādinā kṣīrādikamacetanaṃ cetanānadhiṣṭhi- 
<lb/>tameva vatsavivṛddhyarthaṃ pravartata iti | naitadramaṇīyam | buddhiviśeṣaśā- 
<lb/>linaḥ parameśvarasya tatrāpyadhiṣṭhātṛtvābhyupagamāt | na ca parameśva- 
<lb/>rasya karuṇayā pravṛttyaṅgīkāre prāguktavikalpāvasaraḥ | sṛṣṭeḥ prāk 
<pb n="392"/> 
<lb/>prāṇināṃ duḥkhasaṃbandhāsaṃbhavepi tannidānādṛṣṭasaṃbandhasaṃbhavena tatprahā- 
<lb/>ṇecchayā pravṛttyupapatteḥ | kiṃ ca puruṣārthaprayuktā pradhānapravṛttirityuktaṃ 
<lb/>tadvivektavyam | kiṃ pradhānaṃ kevalaṃ bhogārthaṃ pravartate kiṃ vā kevalamo- 
<lb/>kṣārthamāhosvidubhayārtham | na tāvadādyaḥ kalpovakalpate | anā- 
<lb/>dheyātiśayasya kūṭasthanityasya puruṣasya tāttvikabhogāsaṃbhavāt | ani- 
<lb/>rmokṣaprasaṅgācca | yena hi prayojanena pradhānaṃ pravartitaṃ tadanena vidhātavyam | 
<lb/>bhogena caitatpravartitamiti tameva vidadhyānna mokṣamiti | nāpi dvitīyaḥ | 
<lb/>ciddhātornityaśuddhabuddhamuktasvabhāvatayā karmānubhavavāsanānāmasaṃbha- 
<lb/>vena pradhānapravṛtteḥ prāgapi muktatayā tadarthaṃ pravṛttyanupapatteḥ | śabdādyupa- 
<lb/>bhogārthamapravṛttatvena pradhānasya tadajanakatvaprasaṅgācca | nāpi tṛtīyaḥ | 
<lb/>prāguktadūṣaṇalaṅghanālaṅghitatvāt | pravṛttisvabhāvāyāḥ prakṛteraudāsī- 
<lb/>nyāyogācca | nanu sattvapuruṣānyatākhyātiḥ puruṣārthaḥ | tasyāṃ jātāyāṃ 
<lb/>sā nivartate kṛtakāryatvāditi cet — tadasamañjasam | acetanāyāḥ 
<lb/>prakṛtervicārya kāryakāritvāyogāt | yatheyaṃ kṛtepi śabdādyupalambhe 
<lb/>tadarthaṃ punaḥ pravartata evamatrāpi punaḥ pravarteta | svabhāvasyānapāyāt | 
<pb n="393"/> 
<lb/>kiṃ ca sā prakṛtirvivekakhyātivaśāducchidyate na vā | ucchede 
<lb/>sarvasya saṃprati saṃsārostamiyāt | anucchede na kasyacinmokṣaḥ | 
<lb/>nanu pradhānābhedepi tattatpuruṣāvivekakhyātilakṣaṇāvidyāsadasattvani- 
<lb/>bandhanau bandhamokṣāvupapadyeyātāmiti cet — hanta tarhi kṛtaṃ prakṛtyā | 
<lb/>avidyāsadasadbhāvābhyāmeva tadupapatteḥ | nanvavidyāpakṣepyeṣa doṣaḥ 
<lb/>prāduḥṣyāditi cet — tadetatpratyavasthānamasthāne | na hi vayaṃ pradhāna- 
<lb/>vadavidyāṃ sarveṣu jīveṣvekāmācakṣmahe yenaivamupālabhyemahi | api 
<lb/>tviyaṃ pratijīvaṃ bhidyate | tena yasyaiva jīvasya vidyotpadyate tasyaivā- 
<lb/>vidyā samucchidyate nānyasya | bhinnāyatanayostayorvirodhābhāvāt | 
<lb/>ato na samastasaṃsārocchedaprasaṅgadoṣaḥ | tasmātpariṇāmaḥ paritya- 
<lb/>ktavyaḥ | svīkartavyaśca vivartavādaḥ | nanu jīvajaḍayoḥ sārūpyābhā- 
<lb/>vena cidvivartatvaṃ prapañcasya na saṃparipadyata iti prāgavādiṣmeti cet — 
<lb/>naitatsādhu | na hi sārūpyanibandhanāḥ sarve vibhramā iti vyāptirasti | 
<lb/>asarūpādapi kāmādeḥ kāntāliṅganādiṣviva svapnavibhramasyopala- 
<lb/>mbhāt | kiṃ ca kādācitke vibhrame sārūpyāpekṣā nānādyavidyāniba- 
<lb/>ndhane prapañce | tadavocadācāryavācaspatiḥ —</p> 
<p><lg><l>vivartastu prapañcoyaṃ brahmaṇo'pariṇāminaḥ |</l> 
<l>anādivāsanodbhūto na sārūpyamapekṣate ||</l></lg> iti | 
<lb/>tadetatsarvaṃ vedāntaśāstrapariśramaśālināṃ sugamaṃ sughaṭaṃ ca | 
<pb n="394"/></p> 
<p>tacca vedāntaśāstraṃ caturlakṣaṇam | bhagavatā bādarāyaṇena praṇītasya 
<lb/>vedāntaśāstrasya pratyagbrahmaikyaṃ viṣaya iti śaṃkarācāryāḥ pratyapīpa- 
<lb/>dan | tatra prathame samanvayādhyāye sarveṣāṃ vedāntānāṃ brahmaṇi tātpa- 
<lb/>ryeṇa paryavasānam | dvitīye'virodhādhyāye sāṃkhyāditarkavirodhani- 
<lb/>rākaraṇam | tṛtīye sādhanādhyāye brahmavidyāsādhanam | caturthe phalā- 
<lb/>dhyāye vidyāphalam | tatra pratyadhyāyaṃ pādacatuṣṭayam | tatra prathamasyā- 
<lb/>dhyāyasya prathame pāde spaṣṭabrahmaliṅgaṃ vākyajātaṃ mīmāṃsyate | dvitī- 
<lb/>ye'spaṣṭabrahmaliṅgamupāsyaviṣayam | tṛtīye tādṛśaṃ jñeyaviṣayam | catu- 
<lb/>rthe'vyaktājāpadādi saṃdigdhaṃ padajātamiti | avirodhasya dvitīyasya 
<lb/>prathame sāṃkhyayogakaṇādādismṛtivirodhaparihāraḥ | dvitīye sāṃkhyā- 
<lb/>dimatānāṃ duṣṭatvam | tṛtīye pañcamahābhūtaśrutīnāṃ jīvaśrutīnāṃ ca 
<lb/>parasparavirodhaparihāraḥ | caturthe liṅgaśarīraśrutīnāṃ virodhaparihāraḥ | 
<pb n="395"/> 
<lb/>tṛtīyasya prathame jīvasya paralokagamanāgamanavicārapuraḥsaraṃ vairā- 
<lb/>gyam | dvitīye tvaṃpadatatpadārthapariśodhanam | tṛtīye saguṇavidyāsu 
<lb/>guṇopasaṃhāraḥ | caturthe nirguṇabrahmavidyāyā bahiraṅgāntaraṅgāśramayajña- 
<lb/>śamādisādhanajātam | caturthasya prathame brahmasākṣātkāreṇa jīvataḥ 
<lb/>pāpapuṇyakleśavaidhuryalakṣaṇā muktiḥ | dvitīye maraṇotkramaṇaprakāraḥ | 
<lb/>tṛtīye saguṇabrahmopāsakasyottaramārgaḥ | caturthe nirguṇasaguṇabrahmavido 
<lb/>videhakaivalyabrahmalokāvasthānāni | taditthaṃ brahmavicāraśāstrādhyāya- 
<lb/>pādārthasaṃgrahaḥ |</p>
<p>
<pb n="396"/>
<supplied xml:lang="en" resp="#sarit-encoder-sarvadarsanasamgraha">No text of the Sarvadarśanasaṃgraha on this page, only commentary.</supplied>
<pb n="397"/>
<supplied xml:lang="en" resp="#sarit-encoder-sarvadarsanasamgraha">No text of the Sarvadarśanasaṃgraha on this page, only commentary.</supplied>
<pb n="398"/>
<supplied xml:lang="en" resp="#sarit-encoder-sarvadarsanasamgraha">No text of the Sarvadarśanasaṃgraha on this page, only commentary.</supplied></p>
<pb n="399"/>
<p>tatra prathamamadhikaraṇamathāto brahmajijñāsā (bra. sū. 1 | 1 | 1) iti 
<lb/>brahmamīmāṃsārambhopapādanaparam | adhikaraṇaṃ ca pañcāvayavaṃ prasi- 
<lb/>ddham | te ca viṣayādayaḥ pañcāvayavā nirūpyante | ātmā vāre 
<lb/>draṣṭavyaḥ (bṛ. 2 | 4 | 5) ityetadvākyaṃ viṣayaḥ | brahma jijñāsitavyaṃ na 
<lb/>veti saṃdehaḥ | jijñāsyatvavyāpakayoḥ saṃdehaprayojanayoḥ saṃbhavāsaṃ- 
<lb/>bhavābhyām |</p> 
<p>tatra kasyedaṃ jijñāsyatvamavagamyate | ahamanubhavagamyasya śrutiga- 
<lb/>myasya vā | nādyaḥ | sarvajanīnenāhamanubhavenedamāspadadehādibhyo 
<lb/>vivekenātmanaḥ spaṣṭaṃ pratibhāsamānatvāt | nanu sthūlohaṃ kṛśohami- 
<lb/>tyādidehadharmasāmānādhikaraṇyānubhavādadhyastātmabhāvadehālambano- 
<pb n="400"/> 
<lb/>yamahaṃkāra iti cenna | bālyādyavasthāsu bhinnaparimāṇatayā badarā- 
<lb/>malakādivatparasparabhedena śarīrasya pratyabhijñānānupapatteḥ | athocyeta 
<lb/>yathā pīlupākapakṣe piṭharapākapakṣe vā kālabhedenaikasminvastuni 
<lb/>pākajabhedo yujyate tathaikasmiñśarīrābhidhe vastuni kālabhedena pari- 
<lb/>māṇabhedaḥ | ata eva laukikāḥ śarīramātmanaḥ sakāśādabhinnaṃ prati- 
<lb/>padyamānāḥ pratyabhijānate ceti | na tadbhadram | maṇimantrauṣadhādyupāya- 
<lb/>bhedena bhūmikādhānavannānāvidhāndehānpratipadyamānasyāhamālambanasya 
<lb/>bhinnasyātmanaḥ śarīrādbhedena bhāsamānatvāt | ata eva cakṣurādī- 
<lb/>nāmapyahamālambanatvamaśakyaśaṅkam | nānyadṛṣṭaṃ smaratyanyaḥ (nyā- 
<lb/>kusu. 1 | 15) iti nyāyena cakṣurādau naṣṭepi rūpādipratisaṃdhānā- 
<lb/>nupapatteḥ | nāpyantaḥkaraṇasyāhamālambanatvamāstheyam | ayameva bhedo 
<lb/>bhedaheturvā yadviruddhadharmādhyāsaḥ kāraṇabhedaśceti nyāyena kartṛkara- 
<lb/>ṇabhūtayorātmāntaḥkaraṇayostakṣavāsivatsaṃbhedāsaṃbhavāt | yadyabheda 
<pb n="401"/> 
<lb/>eva nādriyate tarhi sthūlohaṃ kṛśohaṃ kṛṣṇohamityādi saṃkhyānamu- 
<lb/>tsannasaṃkathaṃ syāt | na syāt | evaṃ loke śāstre cobhayathā śabdapra- 
<lb/>yogadarśanena mukhyārthatvānupapattau mañcāḥ krośantītyādivadaupacāri- 
<lb/>katvenopapatteḥ | na dvitīyaḥ | ahamanubhavagamyasyaiva śrutigamyatvāt | 
<lb/>satyaṃ jñānamanantaṃ brahma (tai. 2 | 1 | 1) ityādiśrutibhyo hi brahmāvaga- 
<lb/>myate | brahmabhāvaścāhamātmā brahma (bṛ. 2 | 5 | 19) tattvamasi (chā. 
<lb/>6 | 8 | 7) ityādiśrutiṣvahaṃpratyayagamyasyaiva bodhyate | tathā ceda- 
<lb/>manumānaṃ samasūci | vimatamajijñāsyamasaṃdigdhatvātkaratalāmala- 
<lb/>kavat |</p> 
<p>tathā phalaṃ na phalabhāvabhīkṣate | puruṣairarthyata iti vyutpattyā 
<lb/>niḥśeṣaduḥkhopaśamalakṣitaṃ paramānandaikarasyaṃ ca puruṣārthaśabdasyārthaḥ 
<lb/>sakalapuruṣadhaureyaiḥ prepsyate netaratsāṃsārikaṃ sukhajātam | tasyai- 
<pb n="402"/> 
<lb/>hikasya pāralaukikasya ca sātiśayatayā ca sadṛkṣatayā ca prekṣā- 
<lb/>vadbhirarthyamānatvānupapatteḥ | yattatparipanthi duḥkhajātaṃ tajjihāsyate | 
<lb/>taccāvidyāparaparyāyasaṃsāra eva | kartṛtvādisakalānarthakaratvādavi- 
<lb/>dyāyāḥ | samityekīkaraṇe vartate | saṃbhedādau tathā copalambhāt | 
<lb/>tathā cātmānaṃ dehenaikīkṛtya svarganarakamārgayoḥ sarati yena puruṣaḥ sa 
<lb/>saṃsāro'vidyāśabdārthaḥ | tannivṛttiḥ phalaṃ phalavatāmabhimatam | tathā 
<lb/>kathitam —</p> 
<p><lg><l>avidyāstamayo mokṣaḥ sā ca bandha udāhṛtaḥ |</l></lg> iti |</p> 
<p>tacca kāśakuśāvalambanakalpam | ātmayāthātmyānubhavena saha 
<lb/>vartamānasya saṃsārasya rūparasavadvirodhābhāvena nivartyanivartakabhāvā- 
<lb/>bhāvāt | nanu sahānuvartamāno bodhaḥ saṃsāraṃ mā bādhiṣṭa | sahāva- 
<lb/>rtamānastu bodhaḥ prakāśastamovadbādhiṣyata iti cet — tadetadriktaṃ 
<lb/>vacaḥ | ahamanubhavādanyasyātmajñānasya mūṣikaviṣāṇāyamānatvāt | 
<pb n="403"/> 
<lb/>nanvanyoyamanubhavaḥ pāmarāṇāṃ mā sma bhavannāma | vedā ntavacananicaya- 
<lb/>paryālocanakṣamāṇāṃ parīkṣakāṇāṃ saṃbhavatyevetyapi na vaktavyam | abādhi- 
<lb/>tānubhavavirodhena vedāntavākyānāṃ grāvaplavanādivākyakalpatvāt | 
<lb/>na hyāgamāḥ paraḥśataṃ ghaṭaṃ paṭayitumutsahante | na cādhyayanavidhivyā- 
<lb/>kopaḥ | gurumatānusāreṇa huṃphaḍādivākyavajjapamātropayogitvenācā- 
<lb/>ryamatānusāreṇa vā yajamānaḥ prastara ityādivākyavatstāvakatvena ve- 
<lb/>dāntasiddhāntasyādhyetavyatvasaṃbhavāt | tathā ca prayogaḥ — vivādāspadaṃ 
<pb n="404"/> 
<lb/>brahma vicāryapadaṃ na bhavatyaphalatvātkākadantavaditi | tadāhurācāryāḥ —</p> 
<p><lg><l>ahaṃdhiyātmanaḥ siddhestasyaiva brahmabhāvataḥ |</l> 
<l>tajjñānānmuktyabhāvācca jijñāsā nāvakalpate ||</l></lg> iti | 
<lb/>na ca bhedenādhyastadehādinivṛttiḥ phalamityaphalatvaheturasiddha iti 
<lb/>veditavyam | bhedagraho hi vyāpakanivṛttyā vyāpyanivṛttiriti nyāyena 
<lb/>bhedāgrahaparipanthinaṃ bhedasaṃskāramapekṣate | anākalitakaladhautasya 
<lb/>śuktiśakale tatsamāropānupalambhāt | saṃskāraśca pramitimākā- 
<lb/>ṅkṣati | ananubhūte saṃskārānudayāt | na ca bhrāntirūponubhavastatka- 
<lb/>raṇamiti bhaṇitavyam | bhrānterabhrāntipūrvakatvena kvacitpramiterava- 
<lb/>śyābhyupagamayitavyatvāt | prayogaśca — vimatāvātmānātmānau bhedena 
<lb/>pramitāvabhedāyogyatvāt | tamaḥprakāśavat | na cātmānātmanorabhe- 
<lb/>dāyogyatvalakṣaṇo heturasiddha iti śaṅkanīyam | vikalpāsahatvāt | 
<lb/>tathā hi — anātmātmapariśeṣaḥ syādātmānātmapariśeṣo vā | 
<pb n="405"/> 
<lb/>ādye muktidaśāyāmiva paridṛśyamānaṃ jagadastamiyāt | dvitīye jaga- 
<lb/>dāndhyaṃ prasajyeta | tamaḥprakāśavadviruddhasvabhāvatvācca dṛgdṛśyayorātmā- 
<lb/>nātmanorabhedāyogyatvamavadheyam | tataścārthādhyāsānupapattau tatpūrva- 
<lb/>kasya jñānādhyāsasyāsaṃbhavena brahmaṇo vicāryatvāsaṃbhavādvicārā- 
<lb/>tmikā caturlakṣaṇaśārīrakamīmāṃsā nārambhaṇīyeti pūrvapakṣe prāpte 
<lb/>siddhāntobhidhīyate —</p> 
<p>ahaṃpadādhigamyādanyadātmatattvaṃ nāstīti na vaktavyam | nirasta- 
<lb/>samastopādhikasyātmatattvasya śrutyādiṣu prasiddhatvāt | na ca teṣā- 
<lb/>mupacaritārthatā | upakramopasaṃhārādiṣaḍvidhatātparyaliṅgavattayā tattvaṃ 
<lb/>bodhayatāmupacaritārthatvānupapatteḥ | liṅgaṣaṭkaṃ ca pūrvācāryairdarśitam —</p> 
<p><lg><l>upakramopasaṃhārāvabhyāso'pūrvatā phalam |</l> 
<l>arthavādopapattī ca liṅgaṃ tātparyanirṇaye ||</l></lg> iti | 
<pb n="406"/> 
<lb/>tatra sadeva saumyedamagra āsīdityupakramaḥ | aitadātmyamidaṃ sarvaṃ 
<lb/>tatsatyaṃ sa ātmā tattvamasi śvetaketo ityupasaṃhāraḥ | tayorbrahma- 
<lb/>viṣayatvenaikyarūpyamekaliṅgam | asakṛttattvamasītyuktirabhyāsaḥ | 
<lb/>mānāntarāgamyatvamapūrvatvam | ekavijñānena sarvavijñānaṃ phalam | 
<lb/>sṛṣṭisthitipralayapraveśaniyamanāni pañcārthavādāḥ | mṛdādidṛṣṭāntā 
<lb/>upapattayaḥ | tasmādetairliṅgairvedāntānāṃ nityaśuddhabuddhamuktasvabhāvabra- 
<lb/>hmātmaparatvaṃ niścetavyam | taditthamaupaniṣadasyātmatattvasyāhamanubha- 
<lb/>ve'navabhāsamānatvāttasyānubhavasyādhyastātmaviṣayatvaṃ siddham | 
<pb n="407"/></p> 
<p>kaṇabhakṣākṣacaraṇādikakṣīkṛtasyātmano bhānābhāvādahamanubhavasyā- 
<lb/>dhyastātmaviṣayatvameṣitavyam | na tāvadahamanubhavaḥ sarvagatatvamātmano- 
<lb/>vagamayitumīṣṭe | ahamihāsmi sadane jānāna iti prādeśikatvagraha- 
<lb/>ṇāt | na cedaṃ dehasya prādeśikatvaṃ pratibhāsata iti veditavyam | 
<lb/>ahamityullekhāyogāt | nanu yathā rājñaḥ sarvaprayojanavidhātari bhṛtye 
<lb/>mamātmā bhadrasena ityupacārastadvadātmavacanasyāhaṃśabdasya deha upacāra 
<lb/>iti cet — maivaṃ vocaḥ | upacaritātmabhāvasya dehādeḥ svasamānākṛ- 
<pb n="408"/> 
<lb/>tiśilāputrakādivajjñātṛtvāyogāt | na ca jñātṛtvamapyupacaritam | 
<lb/>prayoktuḥ svapratipattiprakāśake prayoge pratipattṛtvopacārānupapatteḥ | 
<lb/>atha dehadharmaḥ prādeśikatvamātmanyupacaryeta tadā dehātmanorbhedena 
<lb/>bhavitavyam | prasiddhabhede māṇavake siṃhaśabdavatsāṃpratikagauṇatve 
<lb/>tirohitabhedena sārṣapādau rase tailaśabdavannirūḍhagauṇatve vā gauṇa- 
<lb/>mukhyayorbhedādhyavasāyasya niyatatvāt | atha mama śarīramiti bheda- 
<lb/>bhānasaṃbhavādgauṇatvaṃ manyethāstadayuktam | ahaṃśabdārthasya dehādibhyo 
<lb/>niṣkṛṣyāsādhāraṇadharmavattvena pratibhāsamānatvābhāvāt | aparathā 
<pb n="409"/> 
<lb/>lokāyatikamataṃ nodayamāsādayet | mama śarīramityuktistu rāhoḥ 
<lb/>śira itivadaupacārikī | mama śarīramiti bruvāṇenāpi kastvamiti 
<lb/>pṛṣṭena vakṣasthalanyastahastena śṛṅgagrāhikayāyamahamiti prativacanasya 
<lb/>dīyamānatvena dehātmapratyayasya sakalānubhavasiddhatvāt | taduktam —</p> 
<p><lg><l>dehātmapratyayo yadvatpramāṇatvena kalpitaḥ |</l> 
<l>laukikaṃ tadvadevedaṃ pramāṇaṃ tvātmaniścayāt ||</l></lg> iti | 
<lb/>tathā ca vyāpakasya bhedabhānasya nivṛttervyāpyasya gauṇatvasya nivṛtti- 
<lb/>riti niravadyam |</p> 
<p>nanvabhijñayā bhedasiddhirmā saṃbhūnnāma | pratyabhijñayā tu sohami- 
<lb/>tyevaṃrūpayā tatsiddhiḥ saṃbhaviṣyatīti cenna | vikalpāsahatvāt | 
<lb/>kimiyaṃ pratyabhijñā pāmarāṇāṃ syātparīkṣakāṇāṃ vā | nādyaḥ | dehavya- 
<lb/>tiriktātmaikyamavagāhamānāyāḥ pratyabhijñāyā anudayāt | pratyuta 
<lb/>śyāmasya lauhityavatkāraṇaviśeṣādalpasyāpi mahāparimāṇatvamavi- 
<pb n="410"/> 
<lb/>ruddhamanubhavatāṃ taddeha eva tasyāḥ saṃbhavācca | na dvitīyaḥ | vyavahā- 
<lb/>rasamaye pāmarasāmyānatirekāt | aparokṣabhramasya parokṣajñānavinā- 
<lb/>śyatvānupapatteśca | yaduktaṃ bhagavatā bhāṣyakāreṇa — paśvādibhiścāvi- 
<lb/>śeṣāt (bra. sū. 1 | 1 | 1 bhā.) iti | bhāmatīkārairapyuktaṃ śāstraci- 
<lb/>ntakāḥ khalvevaṃ vicārayanti na pratipattāra iti | tathā cātmagoca- 
<lb/>rasyādhyāsātmarūpatvaṃ sustham |</p> 
<p>na cārhatamatānusāreṇāhaṃpratyayaprāmāṇyāyātmano dehaparimāṇa- 
<pb n="411"/> 
<lb/>tvamaṅgīkaraṇīyamiti sāṃpratam | madhyamaparimāṇasya sāvayavatvena 
<lb/>dehādivadanityatve kṛtahānākṛtābhyāgamaprasaṅgāt | athaitaddoṣapari- 
<lb/>jihīrṣayāvayavasamudāya ātmetyabhyupagamyeta tadā vaktavyam | kiṃ 
<lb/>pratyekamavayavānāṃ caitanyaṃ saṃghātasya vā | nādyaḥ | bahūnāṃ cetanānā- 
<lb/>mahamahamikayā pradhānabhāvamanubhavatāmaikamatyābhāvena samasamayaṃ viru- 
<lb/>ddhadikkriyatayāśa rīrasyāpi viśaraṇaniṣkriyatvayoranyatarāpātāt | 
<lb/>dvitīyepi saṃghātāpattiḥ kiṃ śarīropādhikī svābhāvikī yādṛ- 
<lb/>cchikī vā | nādyaḥ | ekasminnavayave chinne cidātmanopyavayava- 
<lb/>śchinna ityacetanatvāpātāt | na dvitīyaḥ | anekeṣāmavayavānāma- 
<lb/>nyonyasāhityaniyamādarśanāt | na tṛtīyaḥ | saṃśleṣavadviśleṣasyāpi 
<lb/>yādṛcchikatvena sukhena vasatāmakasmādacetanatvaprasaṅgāt | 
<pb n="412"/></p> 
<p>na cāṇuparimāṇatvamātmanaḥ śaṅkanīyam | sthūlohaṃ dīrghohamiti 
<lb/>pratyayānupapatteḥ |</p> 
<p>na ca vijñānātmabhāṣiṇāṃ naiṣa doṣaḥ | viśuddhasāvayavatvābhāvā- 
<lb/>diti gaṇanīyam | yaḥ suṣuptaḥ sohaṃ jāgarmīti sthiragocarasyāhamu- 
<lb/>llekhasya kṣaṇabhāṅgivijñānagocaratve atasmiṃstadbuddhirūpamithyādhyāsasya 
<lb/>tadavasthānāt | tadanena kṛśohaṃ kṛṣṇohamityādīnāṃ prakhyānānāṃ buddhyā 
<lb/>sarūpatākhyānenaupacārikatvaṃ pratyākhyātam | tadvyāpakabhedabhānāsaṃbha- 
<pb n="413"/> 
<lb/>vasya prāgeva prapañcitatvāt | tathā ca prayogaḥ — vimataṃ śāstraṃ viṣaya- 
<lb/>prayojanasahitamāvidyakabandhanivartakatvātsuptotthitabodhavat | yathā 
<lb/>svapnāvasthāyāṃ māyāparikalpitayoṣādikṛtabandhanivartakasya supto- 
<lb/>tthitabodhasya mandiramadhye sukhena śayyāyāmavatiṣṭhamāno deho viṣayaḥ | 
<lb/>tasya suptabodhenāniścayāt | svapnamāyāvijṛmbhitānarthanivṛttiḥ prayo- 
<lb/>janam | evaṃ mananādijanyaparokṣajñānadvāreṇādhyāsikakartṛtvabhoktṛtvā- 
<lb/>dyanarthaniṣedhakasya śāstrasya saccidānandaikarasaṃ pratyagātmabhūtaṃ brahma 
<lb/>viṣayaḥ | tasyāhamanubhavenāniścayāt | adhyāsanivṛttiḥ prayojanam | 
<lb/>tathā cāphalatvāditi heturasiddha iti siddham | taduktam —</p> 
<p><lg><l>śrutigamyātmatattvaṃ tu nāhaṃbuddhyāvagamyate |</l> 
<l>api khe kāmato mohā nātmanyastaviparyaye ||</l></lg> iti | 
<lb/>itoyamasaṃdigdhatvāditi heturapyasiddha iti siddham |</p> 
<p>yadyapi sarvaḥ prāṇī pratyagātmāstitvaṃ pratyetyahamasmīti | na hi 
<lb/>kaścidapi nāhamasmīti vipratipadyate | pratyagātmaiva brahma | tattvamasi 
<lb/>(chā. 6 | 8 | 7) iti sāmānādhikaraṇyāt | tasmādātmatattvamasaṃdigdhaṃ 
<lb/>siddham | tathāpi dharmaṃ prati vipratipannā bahuvidhā iti nyāyena 
<lb/>viśeṣapratipattirupapadyata eva | tathā hi | caitanyaviśiṣṭaṃ dehamātmeti 
<lb/>lokāyatā manyante | indriyāṇyātmetyanye | antaḥkaraṇamātmetyapare | 
<pb n="414"/> 
<lb/>kṣaṇabhaṅguraṃ saṃtanyamānaṃ vijñānamātmeti bauddhā budhyante | dehaparimāṇa 
<lb/>ātmeti jainā jināḥ pratijānate | kartṛtvādiviśiṣṭaḥ parameśva- 
<lb/>rādbhinno jīvātmeti naiyāyikādayo varṇayanti | dravyabodhasvabhāva- 
<lb/>mātmetyācāryāḥ paricakṣate | bhoktaiva kevalaṃ na karteti sāṃkhyāḥ 
<lb/>saṃgirante | cidrūpaḥ kartṛtvādirahitaḥ parasmādabhinnaḥ pratyagātme — 
<lb/>tyaupaniṣadā bhāṣante | evaṃ prasiddhe dharmiṇi viśeṣato vipratipattau 
<lb/>tadviśeṣasaṃśayo yujyate | tathā ca saṃdehasaṃbhavājjijñāsyatvaṃ brahmaṇaḥ 
<lb/>siddham | taditthaṃ brahmaṇo vicāryatvasaṃbhavena tadvicārātmakaṃ brahmamī- 
<lb/>māṃsāśāstramārambhaṇīyamiti yuktam | janmādyasya yataḥ (bra. sū. 1 | 1 | 2) 
<lb/>ityādisarvasya śāstrasyaitadvicārāpekṣatvācchāstraprathamādhyāyasaṃgatami- 
<lb/>damadhikaraṇam |</p> 
<p>nanvitthaṃbhūte brahmaṇi kiṃ pramāṇaṃ pratyakṣamanumānamāgamo vā | na ka- 
<lb/>dācittatra pratyakṣaṃ kramate | atīndriyatvāt | nāpyanumānam | vyāptasya 
<lb/>liṅgasyābhāvāt | nāpyāgamaḥ | yato vāco nivartante (tai. 2 | 4 | 1) 
<lb/>iti śrutyaivāgamagamyatvaniṣedhāt | upamānādikamaśakyaśaṅkam | 
<lb/>niyataviṣayatvāt | tasmādbrahmaṇi pramāṇaṃ na saṃbhavatīti cet — maivaṃ 
<lb/>vocaḥ | pratyakṣādyasaṃbhavepyāgamasya sattvāt | yato vāco nivartante 
<lb/>iti vāggocaratvaniṣedhātkathametaditi cet — śrutireva niṣedhati 
<pb n="415"/> 
<lb/>vedāntavedyatvaṃ brahmaṇaḥ śrutireva vidhatte | na hi vedapratipāditerthenu- 
<lb/>papanne vaidikānāṃ buddhiḥ khidyate | api tu tadupapādanamārgameva 
<lb/>vicārayati | tasmādubhayamapi pratipādanīyam | viṣayatvaniṣedhakā- 
<lb/>ni vākyāni vākyajanyavṛttivyaktasphuraṇalakṣaṇaphalāsaṃbhavavivakṣayā 
<lb/>pravṛttāni | viṣayatvabodhakāni tu vṛttijanyāvaraṇabhaṅgalakṣaṇaphala- 
<lb/>saṃbhavavivakṣayā | taduktaṃ bhagavadbhiḥ —</p> 
<p><lg><l>anādheyaphalatvena śruterbrahma na gocaraḥ |</l> 
<l>prameyaṃ pramitau tu syādātmākārasamarpaṇāt ||</l></lg> iti |</p> 
<p><lg><l>na prakāśyaṃ pramāṇena prakāśo brahmaṇaḥ svayam |</l> 
<l>tajjanyāvṛtibhaṅgatvātprameyamiti gīyate ||</l></lg> iti ca | 
<pb n="416"/></p> 
<p>nanu syādeṣa manoratho yadi siddherthe vedasya prāmāṇyaṃ sidhyet | 
<lb/>saṃgatigrahaṇāyattatvātprāmāṇyaniścayasya | saṃgatigrahaṇasya ca vṛddha- 
<lb/>vyavahārāyattatvāt | vṛddhavyavahārasya ca loke kāryaikaniyatatvāt | 
<lb/>na hyasti saṃbhavaḥ śabdānāṃ kāryerthe saṃgatigrahaḥ siddhārthābhidhāya- 
<lb/>katvaṃ tatra vā prāmāṇyamiti | na hi turaṅgatve gṛhītasaṃgatikaṃ tura- 
<lb/>ṅgapadaṃ gotvamācaṣṭe tatra vā prāmāṇyaṃ bhajate | tasmātkāryagṛhītasaṃ- 
<lb/>gatikānāṃ śabdānāṃ kārya eva prāmāṇyam | nanu mukhavikāsādili- 
<lb/>ṅgāddharṣahetuṃ prasiddhārthamanumāya yatra śabdasya saṃgatigraho yathā putraste 
<lb/>jāta ityādiṣu tatrāvaśyaṃ kāryamantareṇaiva śabdasya siddherthe prāmāṇya- 
<lb/>māśrīyata iti cenna | putrajanmavadeva priyāsukhaprasavāderanekasya 
<pb n="417"/> 
<lb/>harṣahetorupasthīyamānatvena pariśeṣāvadhāraṇānupapatteḥ | putraste jāta 
<lb/>ityādiṣu siddhārthapareṣu prayogeṣu dvāraṃ dvāramityādivatkāryādhyāhā- 
<lb/>reṇa prayogopapatteśca | śāstratvaprasiddhyā ca na vedāntānāṃ siddhārtha- 
<lb/>paratvam | pravṛttinivṛttiparāṇāmeva vākyānāṃ śāstratvaprasiddheḥ | 
<lb/>taduktaṃ bhaṭṭācāryaiḥ —</p> 
<p><lg><l>pravṛttirvā nivṛttirvā nityena kṛtakena vā |</l> 
<l>puṃsāṃ yenopadiśyeta tacchāstramabhidhīyate ||</l></lg> iti | 
<lb/>na caiteṣāṃ svarūpaparatve prayojanamasti | śrutavedāntārthasyāpi puṃsaḥ 
<lb/>sāṃsārikadharmāṇāmanivṛtteḥ | tasmādvedāntānāmapyātmā jñātavya 
<lb/>iti samāmnātena vidhinaikavākyatāmāśritya kāryaparataivāśrayaṇī- 
<lb/>yeti siddham | tataśca kevalasiddharūpe brahmaṇi vedāntānāṃ prāmāṇyaṃ 
<lb/>na sidhyatīti cet |</p> 
<p>atra pratividhīyate — na tāvatsiddhe vyutpattyasiddhiḥ | prāgunnītayā 
<lb/>nītyā putraste jāta iti vākyātsiddhaparādapi vyutpattisiddheḥ | na 
<lb/>ca pariśeṣāvadhāraṇānupapattiḥ | priyāsukhaprasavāderapi saṃbhavāditi 
<lb/>bhaṇitavyam | putrapadāṅkitapaṭapradarśanavatpriyāsukhaprasavādisūcakā- 
<pb n="418"/> 
<lb/>bhāvāt | putrajanbhaiva tatsūcakamiti cet — prathamapratītaputrajanmapari- 
<lb/>tyāge kāraṇābhāvāt | putrajananasyaivādhikānandahetutvācca |</p> 
<p><lg><l>putrotpattivipattibhyāṃ nāparaṃ sukhaduḥkhayoḥ |</l></lg> 
<lb/>iti vidyamānatvāt | tathā cācakathaccitsukhācāryaḥ —</p> 
<p><lg><l>dṛṣṭacaitrasutotpattestatpadāṅkitavāsasā |</l> 
<l>vārtāhāreṇa yātasya pariśeṣaviniściteḥ ||</l></lg> (citsu. pṛ. 88) iti | 
<lb/>yaduktaṃ siddhārthapareṣu kāryādhyāhāra iti tadayuktam | mukhyārthaviṣa- 
<lb/>yatayā siddhepi prayogasiddhāvadhyāhārānupapatteḥ | yaduktaṃ śāstratva- 
<lb/>prasiddhyā ca na svarūpaparatvamiti tadapyayuktam | hitaśāsanādapi 
<lb/>śāstratvopapatteḥ | na ca prayojanābhāvaḥ | śrutamatavedāntajanyādvi- 
<lb/>tīyātmavijñānābhyāsena vidyodaye saṃsāranidānāvidyānivṛttyupala- 
<lb/>kṣitabrahmātmatālakṣaṇaparamapuruṣārthasiddheḥ | na cātra vidhiḥ saṃbhavati | 
<lb/>vikalpāsahatvāt | tathā hi — kiṃ śābdajñānaṃ vidheyaṃ kiṃ vā bhāva- 
<lb/>nātmakamāhosvitsākṣātkārarūpam | nādyaḥ | viditapadārthasaṃgati- 
<pb n="419"/> 
<lb/>kasyādhītaśabdanyāyatattvasyāntareṇāpi vidhiṃ śabdādevopapatteḥ | nāpi 
<lb/>dvitīyaḥ | bhāvanāyā jñānaprakarṣahetubhāvasyānvayavyatirekasiddhatayā 
<lb/>prāptatvenāvidheyatvāt | aprāptaprāpakasyaiva vidhitvāṅgīkārāt | 
<lb/>tṛtīye sākṣātkāraḥ kiṃ brahmasvarūpaḥ kiṃ vāntaḥkaraṇapariṇāmabhedaḥ | 
<lb/>nādyaḥ | tasya nityatvenāvidheyatvāt | nāpi dvitīyaḥ | ānandasākṣā- 
<lb/>tkārarūpatayā phalatvenāvidheyatvāt | tasmājjñātavya ityādīnāma- 
<lb/>vidhāyakatvādarhe kṛtyatṛcaśca (pāṇi. sū. 3 | 3 | 169) iti kṛtyapratya- 
<lb/>yānāmarhārthe vidhānādarhārthataiva vyākhyeyā | tathā ca sarveṣāṃ vedānta- 
<lb/>vākyānāmupakramopasaṃhārādiṣaḍvidhatātparyopetatvānnityaśuddhabuddhamu- 
<lb/>ktasvabhāvabrahmātmaparatvamāstheyam |</p> 
<p>niṣpradeśe paramāṇau pradeśavṛttitvenābhimatasya saṃyogasya durupapā- 
<pb n="420"/> 
<lb/>danatayā tannibandhanasya dvyaṇukasyāsiddhau dvyaṇukādikrameṇārambhavā- 
<lb/>dāsaṃbhavādacetanāyāḥ prakṛtermahadādirūpeṇa pariṇāmavādāsaṃbhavācca 
<lb/>khyātibādhānyathānupapattyānirvacanīyaḥ prapañcaścidvivarta iti siddham | 
<lb/>svarūpāparityāgena rūpāntarāpattirvivarta iti satyamithyākhyāva- 
<lb/>bhāsa iti | avabhāsodhyāsa iti paryāyaḥ | sa cādhyāso dvividhaḥ — 
<lb/>arthādhyāso jñānādhyāsaśceti | taduktam —</p> 
<p><lg><l>pramāṇadoṣasaṃskārajanmānyasya parātmatā |</l> 
<l>taddhīścādhyāsa iti hi dvayamiṣṭaṃ manīṣibhiḥ ||</l></lg> iti | 
<pb n="421"/></p> 
<p>punarapi dvividhodhyāsaḥ | nirupādhikasopādhikabhedāt | tadapyu- 
<lb/>ktam —</p> 
<p><lg><l>doṣeṇa karmaṇā vāpi kṣomitājñānasaṃbhavaḥ |</l> 
<l>tattvavidyāvirodhī ca bhramoyaṃ nirupādhikaḥ ||</l></lg></p> 
<p><lg><l>upādhisaṃnidhiprāptakṣobhāvidyāvijṛmbhitam |</l> 
<l>upādhyapagamāpohyamāhuḥ sopādhikaṃ bhramam ||</l></lg> iti | 
<lb/>tatra svarūpeṇa kalpitāhamādyadhyāso nirupādhikaḥ | tadapyuktam —</p> 
<p><lg><l>nīlimeva viyatyeṣā bhrāntyā brahmaṇi saṃsṛtiḥ |</l> 
<l>ghaṭavyomeva bhoktāyaṃ bhrānto bhedena na svataḥ ||</l></lg> iti | 
<lb/>ata eva bhāṣyakāraḥ śuktikā rajatavadavabhāsata ekaścandraḥ sadvi- 
<lb/>tīyavaditi nidarśanadvayamudājahāra | śiṣṭaṃ śāstra eva spaṣṭamiti 
<lb/>vistarabhiyoparamyate | evaṃ ca dṛgdṛśyau dvāveva padārthāviti vedā- 
<lb/>ntināṃ siddhānta iti sarvamavadātam |</p> 
<p>atra prabhākaraḥ — śuktikā rajatavadavabhāsata iti dṛṣṭānto neṣṭaḥ | 
<pb n="422"/> 
<lb/>rajatapratyayasya śuktikālambanatvānupapatteḥ | tathā hi — idaṃ rajatamiti 
<lb/>pratītau śukterālambanatvaṃ purodeśasattāmātreṇāvalambyate kāraṇatvena 
<lb/>bhāsamānatvena vā | nādyaḥ | purovartināṃ loṣṭādīnāmapyālambanatva- 
<lb/>prasaṅgāt | atha kaladhautabodhakaraṇasaṃskārodbodhakāraṇatvena taddvārā 
<lb/>rajatajñānakāraṇatvādālambanatvaṃ manyase | tadapi na saṃgacchate | 
<lb/>cakṣurādīnāmapi kāraṇatvena viṣayatvāpātāt | atha bhāsamānatayā 
<lb/>viṣayatvamiṣyate tadapyaśliṣṭam | rajatanirbhāsasya śuktikālambana- 
<lb/>tvānupapatteḥ | yasminvijñāne yadavabhāsate tattadālambanam | atra ca 
<lb/>kaladhautānubhavaḥ śuktikālambanatvakalpanāyāṃ virudhyate | tathā 
<lb/>cācakathannyāyavīthyāṃ śālikanāthaḥ —</p> 
<p><lg><l>atra brūmo ya evārtho yasyāṃ saṃvidi bhāsate |</l> 
<l>vedyaḥ sa eva nānyaddhi vedyāvedyatvalakṣaṇam ||</l></lg></p> 
<p><lg><l>idaṃ rajatamityatra rajataṃ tvavabhāsate |</l> 
<l>tadeva tena vedyaṃ syānna tu śuktiravedanāt ||</l></lg></p> 
<p><lg><l>tenānyasyānyathā bhāsaḥ pratītyaiva parāhataḥ |</l> 
<l>anyasminbhāsamāne hi na paraṃ bhāsate yataḥ ||</l></lg> (praka. pa. 4 | 23 — 25) iti | 
<pb n="423"/></p> 
<p>kiṃ ca mithyājñānotpattau sāmagrī na samasti | kiṃ kevalānīndri- 
<lb/>yādīni kāraṇāni doṣadūṣitāni vā | nādyaḥ | teṣāṃ samīcīnajñā- 
<lb/>najananasāmarthyopalambhāt | anyathā samīcīnaṃ rajatajñānaṃ na kadā- 
<lb/>cidudayamāsādayet | na dvitīyaḥ | doṣāṇāmautsargikakāryaprasavaśa- 
<lb/>ktipratibandhamātraprabhāvatvāt | na hi duṣṭaṃ kuṭajabījaṃ vaṭāṅkuraṃ jana- 
<lb/>yitumīṣṭe | na vā tailakaluṣitaṃ śālibījamaśālyaṅkurajananāyālam | 
<lb/>kiṃ tu svakāryaṃ na karoti | nanu dāvadahanadagdhasya vetrabījasya kada- 
<lb/>līkāṇḍajanakatvaṃ dṛṣṭamiti cet — tanna sthāne | dagdhasyāvetrabījatvena 
<lb/>doṣāṇāṃ viparītakāryakāritvaṃ pratyanudāharaṇāt | na ca bhasmakadoṣa- 
<lb/>dūṣitasya kaukṣeyakasyāśuśukṣaṇerbahvannapacanasāmarthyaṃ dṛṣṭamityeṣṭavyam | 
<lb/>aśitapītādyāhārapariṇatau jāṭharasya jātavedasaḥ śaktatvāt | 
<lb/>taduktam —</p> 
<p><lg><l>ayathārthasya bodhasya notpattāvasti kāraṇam |</l> 
<l>doṣāścenna hi doṣāṇāṃ kāryaśaktivighātatā ||</l></lg> 
<pb n="424"/></p> 
<p><lg><l>bhasmakādiṣu kāryasya vighātādeva doṣatā |</l> 
<l>agnerhi rasaniṣpattiḥ kāryaṃ jaṭharavartinaḥ ||</l></lg> (praka. pa. 4 | 73 — 74) iti |</p> 
<p>api cāsatyapyarthe jñānaprādurbhāvābhyupagame samīcīnasthalepi 
<lb/>jñānānāṃ svagocaravyabhicāraśaṅkāṅkurasaṃbhavena niraṅkuśo vyavahāro 
<lb/>lupyate | tadāha —</p> 
<p><lg><l>yadi cārthaṃ parityajya kācidbuddhiḥ prakāśate |</l> 
<l>vyamicāravati svārthe kathaṃ viśvāsakāraṇam ||</l></lg> (praka. pa. 4 | 66) iti |</p> 
<p>nanu rajatagocaraikaviśiṣṭajñānānaṅgīkāre viśiṣṭavyavahāro na 
<lb/>sidhyet | atastatsiddhayepi viparyayoṅgīkārya iti cenna | idaṃ raja- 
<lb/>tamiti grahaṇasmaraṇābhidhasya bodhadvayasya vyavahārakāraṇatvāṅgīkā- 
<lb/>rāt | yadyevamidaṃ śuktikāśakalaṃ tadrajatamityatopi viśiṣṭavyavahāraḥ 
<pb n="425"/> 
<lb/>syāditi | tanna | tatredamiti purovartidravyamātragrahaṇasya doṣadūṣita- 
<lb/>cakṣurjanyatvenānākalitaśuktitvādiviśeṣitasya sāmānyamātragrahaṇa- 
<lb/>rūpatvādrajatamiti jñānasyāsaṃnihitaviṣayasya saṃprayogaliṅgādyaprasūta- 
<lb/>tayā sadṛśāvabodhitasaṃskāramātraprabhavatvena pariśeṣaprāptasmṛtibhā- 
<lb/>vasya doṣahetukatayā gṛhītatattāṃśapramoṣādgrahaṇamātratvopapatteḥ | tada- 
<lb/>pyuktam —</p> 
<p><lg><l>nanvatra rajatābhāsaḥ kathameṣa ghaṭiṣyate |</l> 
<l>ucyate śuktiśakalaṃ gṛhītaṃ bhedavarjitam ||</l></lg></p> 
<p><lg><l>śuktikāyā viśeṣā ye rajatādbhedahetavaḥ |</l> 
<l>te na jñātā abhibhavājjñātā sāmānyarūpatā ||</l></lg></p> 
<p><lg><l>anantaraṃ ca rajatasmṛtirjātā tayāpi ca |</l> 
<l>manodoṣāttadityaṃśaparāmarśavivarjitam ||</l></lg></p> 
<p><lg><l>rajataṃ viṣayīkṛtya naiva śuktervivecitam |</l> 
<l>smṛtyāto rajatābhāsa upapanno bhaviṣyati ||</l></lg> (praka. pa. 4 | 26 — 29) 
<pb n="426"/></p> 
<p><lg><l>na hyasaṃnihitaṃ tāvatpratyakṣaṃ rajataṃ bhavet |</l> 
<l>liṅgādyabhāvāccānyasya pramāṇasya na gocaraḥ ||</l></lg></p> 
<p><lg><l>pariśeṣātsmṛtiriti niścayo jāyate punaḥ |</l></lg> (praka. pa. 4 | 31 — 32) iti |</p> 
<p>nanu kimidamekaikaṃ vyavahārakāraṇamuta saṃbhūya | na prathamaḥ | deśa- 
<lb/>bhedena pravṛttiprasaṅgāt | na caramaḥ | prayatnāyaugapadyājjñānāyaugapa- 
<lb/>dyāt (vai. sū. 3 | 2 | 3) ityādinā jñānayaugapadyaniṣedhāt | ato 
<lb/>jñānadvayaṃ heturityayuktaṃ vaca iti cet — maivaṃ vocaḥ | avinaśyatoḥ 
<lb/>sahāvasthānaniṣedhepi vinaśyadavinaśyatoḥ sahāvasthānasyāniṣiddha- 
<lb/>tvena nirantarotpannayostadupapatteḥ | nanu rajatajñānādrajatārthī rajate 
<lb/>pravartatāṃ nāma | paurastye vastuni kathaṃ pravṛttiḥ syāditi cenna | 
<lb/>svarūpato viṣayataścāgṛhītabhedayorgrahaṇasmaraṇayoḥ saṃnihitarajatago- 
<pb n="427"/> 
<lb/>carajñānasārūpyeṇa vastutaḥ parasparaṃ vibhinnayorapyabhedocitasāmā- 
<lb/>nādhikaraṇyavyapadeśahetutvopapatteḥ | grahaṇasmaraṇayoḥ saṃnihitarajata- 
<lb/>jñānasārūpyaṃ katham | yathā caitattathā niśamyatām | saṃnihitarajata- 
<lb/>gocaraṃ hi vijñānamidamaṃśarajatāṃśayorasaṃsargaṃ nāvagāhate | tayoḥ 
<lb/>saṃsṛṣṭatvenāsaṃsargasyaivābhāvāt | nāpi svagataṃ bhedam | ekajñāna- 
<lb/>tvāt | evaṃ grahaṇasmaraṇe api doṣavaśādvidyamānamapīdamaṃśarajatāṃśa- 
<lb/>yorasaṃsargaṃ bhedaṃ nāvagāhata iti | bhedāgrahaṇameva sārūpyam | taduktaṃ 
<lb/>gurumatānusāribhiḥ —</p> 
<p><lg><l>grahaṇasmaraṇe ceme vivekānavabhāsinī |</l> 
<l>samyagrajatabodhācca bhinne yadyapi tattvataḥ ||</l></lg></p> 
<p><lg><l>tathāpi bhinne nābhāte bhedāgrahasamatvataḥ |</l> 
<l>samyagrajatabodhastu samakṣaikārthagocaraḥ ||</l></lg></p> 
<p><lg><l>tato bhinne abuddhvā ca grahaṇasmaraṇe ime |</l> 
<l>samānenaiva rūpeṇa kevalaṃ manyate janaḥ ||</l></lg></p> 
<p><lg><l>aparokṣāvabhāsena samānārthagraheṇa ca |</l> 
<pb n="428"/> 
<l>availakṣaṇyasaṃvittiriti tāvatsamarthitā ||</l></lg>
<lg><l>vyavahāropi tattulyastata eva pravartate |</l></lg> (praka. pa. 4 | 33 — 37) 
<lb/>evamagṛhītavivekamāpannasaṃnihitarūpyajñānasārūpyaṃ grahaṇasmaraṇadvaya- 
<lb/>mayathāvyavahāraheturiti siddham | yadyevamayathāvyavahāro grahaṇasmara- 
<lb/>ṇajanyastarhi pītaḥ śaṅkha ityādau sa na siddhastatra tayorabhāvāditi 
<lb/>cenna | agṛhītavivekayoḥ prāptasamīcīnasaṃsargajñānasārūpyatve graha- 
<lb/>ṇayoreva vyavahārasaṃpādakatvopapatteḥ | nayanaraśmivartinaḥ pittadravyasya 
<lb/>pītimā doṣavaśāddravyarahito gṛhyate | śaṅkhopyakalitaśuklaguṇaḥ svarū- 
<lb/>pato gṛhyate | tadanayorguṇaguṇinoḥ saṃsargayogyayorasaṃsargāgrahasārūpyā- 
<lb/>tpītatapanīyapiṇḍapratyayāvailakṣaṇyādvyavahāra upapadyate | yathoktam —</p> 
<p><lg><l>pītaśaṅkhāvabodhe hi pittasyendriyavartinaḥ |</l> 
<l>pītimā gṛhyate dravyarahito doṣatastathā ||</l></lg></p> 
<p><lg><l>śaṅkhasyendriyadoṣeṇa śuklimā na ca gṛhyate |</l> 
<pb n="429"/> 
<l>kevalaṃ dravyamātraṃ tu prathate rūpavarjitam ||</l></lg></p> 
<p><lg><l>guṇe dravyavyapekṣe ca dravye ca guṇakāṅkṣiṇi |</l> 
<l>bhāsamāne tayorbuddhirasaṃbandhaṃ na budhyate ||</l></lg></p> 
<p><lg><l>satyapītāvabhāsena same bhāte matī ime |</l> 
<l>vyavahāropi tattulya evamatrāpi yujyate ||</l></lg> (praka. pa. 4 | 48 — 51) iti |</p> 
<p>nanvidaṃ rajatamiti bhrāntijñānānabhyupagame rajataprasakterasattvā- 
<lb/>nnedaṃ rajatamiti niṣedhaḥ kathaṃ kaladhautābhāvaṃ bodhayatīti cet — naiṣa 
<lb/>doṣaḥ | bhedāgrahaprasañjitasya śuktau rajatavyavahārasya niṣedhasvīkāreṇa 
<lb/>kalpanālāghavasadbhāvāt | taduktaṃ pañcikāprakaraṇe —</p> 
<p><lg><l>mithyābhāvopi tattulyavyavahārapravartanāt |</l> 
<l>rajatavyavahārāṃśe visaṃvādayato narāt ||</l></lg></p> 
<p><lg><l>bādhakapratyayasyāpi bādhakatvamato matam |</l> 
<l>prasajyamānarajatadhyavahāranivāraṇāt ||</l></lg> (praka. pa. 4 | 38 — 39) iti | 
<pb n="430"/> 
<lb/>tadanena prācīnayorjñānayoḥ satyatve kathaṃ bhramatvaprasiddhiriti śaṅkā 
<lb/>parākṛtā | ayathāvyavahārapravartakatvena tadupapatteḥ |</p> 
<p>kiṃ ca nedaṃ rajatamiti bādhakāvabodho nābhāvamavagāhate | 
<lb/>bhāvavyatirekeṇābhāvasya durgrahaṇatvāt | yadyevamaṅga nāstīti pratya- 
<lb/>yasya kimālambanam | aparathā māhābhānikapakṣānupraveśa iti cet — 
<lb/>maivaṃ bhāṣiṣṭhāḥ | abhāvasya dharmipratiyoginirūpaṇādhīnanirūpyatve- 
<lb/>nāvaśyābhyupagamanīye dṛśye pratiyoginyadṛśye vā smaryamāṇedhika- 
<lb/>raṇamātrabuddhereva nāstīti vyavahāropapattāvatiriktābhāvakalpanāyāṃ 
<lb/>pramāṇābhāvāt | taduktamamṛtakalāyām —</p> 
<p><lg><l>atrocyate dvayī saṃvidvastuno bhūtalādinaḥ |</l> 
<l>ekā saṃsṛṣṭaviṣayā tanmātraviṣayā parā ||</l></lg></p> 
<p><lg><l>tanmātraviṣayā vāpi dvayī sātha nigadyate |</l> 
<l>pratiyoginyadṛśye ca dṛśye ca pratiyogini ||</l></lg></p> 
<p><lg><l>tatra tanmātradhīryeyaṃ smṛte ca pratiyogini |</l> 
<l>nāstitvaṃ saiva bhūbhāge ghaṭādipratiyoginaḥ ||</l></lg> (praka. pa. 6 | 37 — 39) iti | 
<pb n="431"/> 
<lb/>ata eva ca prābhākaramatānusāribhiḥ pramāṇapārāyaṇe pratyakṣā- 
<lb/>dīni pañcaiva pramāṇāni prapañcitāni | nanvevamabhāvasyābhāve nakā- 
<lb/>rasya vaiyarthyamāpadyeta | anuśāsanavirodhaścāpatediti cet — tadetadvā- 
<lb/>rtam | ekonapañcāśadvarṇānāṃ madhye kasyāpi varṇasyābhāvārthatvādarśanena 
<lb/>varṇasya sato nakārasya tadarthatvānupapatteḥ | na caivamanuśāsanavi- 
<lb/>rodhaḥ | tadanyatadabhāvatadviruddheṣvartheṣvanuśāsanasyaivamarthaḥ syāt | 
<lb/>tathā hi — cetanānāṃ madhye kaścana kasyacicchatruḥ kaścana kasyaci- 
<lb/>nmitraṃ kaścana kasyacidudāsīnastathaivācetanānāmapi | tadanyapadena 
<lb/>tadudāsīno nakārārthaḥ | viruddhapadena śatrurnakārārthaḥ | tadabhāvapadena 
<lb/>mitraṃ nakārārthaḥ | tathā cābrāhmaṇapada evaitattrayaṃ pratīyate śūdra ityu- 
<lb/>dāsīno yavana iti śatruḥ kṣatriya iti mitram | evaṃ sarvatra nañprayoga- 
<lb/>sthale draṣṭavyamiti na kaścidabhāvo bhāvavyatiriktaḥ saṃbhavati | tasmā- 
<lb/>duktayā rītyā bhramabādhaprasiddhyā vivādādhyāsitāḥ pratyayā yathārthāḥ 
<lb/>pratyayatvāddaṇḍīti pratyayavaditi siddham | 
<pb n="432"/></p> 
<p>tadapare na kṣamante | iha khalu nikhilaprekṣāvānsamīhitatatsādha- 
<lb/>nayoranyatarapravedane pravartate | na ca rajatamarthayamānasya śuktikāśa- 
<lb/>kalajñānaṃ tadrūpamanubhāvayituṃ prabhavati | śuktikāśakalasya samīhita- 
<lb/>tatsādhanayoranyatarabhāvābhāvāt | nāpi rajatasmaraṇaṃ purovartini pravṛ- 
<lb/>ttikāraṇam | tasyānubhavapāratantryatayānubhavadeśa eva pravartakatvāt | 
<lb/>nāpi bhedāgraho vyavahārakāraṇam | grahaṇanibandhanatvāccetanavyavahā- 
<lb/>rasya | nanu na vayamekaikasya kāraṇatvaṃ brūmahe yenaivamupālabhyemahi | 
<lb/>kiṃ tvagṛhītavivekasya jñānadvayasya prāptasamīcīnapuraḥsthitarajatajñā- 
<lb/>nasārūpyasyetyanuktopālambhoyamiti cet — tadapyayuktam | vikalpāsa- 
<lb/>hatvāt | tathā hi — samīcīnarajatāvabhāsasārūpyaṃ bhāsamānaṃ prava- 
<lb/>rtakaṃ sattāmātreṇa vā | ādye vikalpe bhedāgrahāparaparyāyasya sārū- 
<lb/>pyasya samīcīnasaṃnibhe ime jñāne iti viśeṣākāreṇa gṛhyamāṇasya 
<pb n="433"/> 
<lb/>pravṛttikāraṇatvaṃ kiṃ vānayoreva svarūpato viṣayataśca mitho bhedā- 
<lb/>graho vidyata iti sāmānyākāreṇa gṛhyamāṇasya sārūpyasya | nādyaḥ | 
<lb/>samīcīnajñānavattatsaṃnibhajñānasya taducitavyavahārapravartakatvānupa- 
<lb/>patteḥ | na khalu gosaṃnibho gavaya ityavabhāso gavārthinaṃ gavaye prava- 
<lb/>rtayati | na dvitīyaḥ | vyāhatatvāt | na khalvanākalitabhedasyāna- 
<lb/>yoriti anayoriti grahe bhedāgraha iti ca pratipattirbhavati | ataḥ 
<lb/>pariśeṣātsattāmātreṇa bhedāgraharūpasya sārūpyasya vyavahārakāraṇatva- 
<lb/>maṅgīkartavyam | evamevāstviti cet — tarhīdamiha saṃpradhāryam — kimayaṃ 
<lb/>bhedāgrahaḥ samāropotpādanakrameṇa vyavahārakāraṇamastūtānutpāditā- 
<lb/>ropa eva svayamiti | na ca dvitīyaḥ pakṣa eva śreyān | tāvatai- 
<lb/>va vyavahārotpattāvāropasya gauravadoṣaduṣṭatvāditi mantavyam | viśi- 
<lb/>ṣṭavyavahārasya viśiṣṭajñānapūrvakatvaniyamenājñānapūrvakatvānupapatteḥ |</p> 
<p>nanvayaṃ vyavahāro nājñānapūrvaka ityanākalitaparābhisaṃdhiḥ svasi- 
<pb n="434"/> 
<lb/>ddhāntasiddhārthādyadi kaścicchaṅketa sa prativaktavyaḥ | śuktikāviṣa- 
<lb/>yasya grahaṇasyāsamīhitaviṣayatvena rajatārthipravṛttihetutvāsaṃbhavāda- 
<lb/>nvayavyatirekābhyāṃ rajatajñānasya samīhitaviṣayatvena pravṛttihetutvasaṃ- 
<lb/>bhavāccedamarthābhisaṃbhinnagrahaviviktasyāpi rajatasmaraṇasya kāraṇatvaṃ 
<lb/>vaktavyam | tacca vaktuṃ na śakyate | jānāti icchati tataḥ pravartata 
<lb/>iti nyāyena jñānecchāpravṛttīnāṃ samānaviṣayatvena bhāvyam | tathā 
<lb/>cedaṃkārāspadābhimukhapravṛttasya rajatārthinastadicchānibandhanam | 
<lb/>anyathānyadicchannanyadvyavaharatīti vyāhanyeta | tathā ca yadīdaṃkārā- 
<lb/>spadaṃ rajatāvabhāsagocaratāṃ nācaretkathaṃ rajatārthī tadicchet | yadya- 
<lb/>rajatatvāgrahaṇāditi brūyāt rajatatvāgrahātkasmādayaṃ nopekṣeteti | 
<lb/>yugapattadbhavabhedāgrahābhedāgrahanibandhanābhyāmupādānopekṣābhyāṃ purataḥ 
<lb/>pṛṣṭhataścākṛṣyamāṇaḥ puruṣo dolāyamānatayā rūpyāropamantareṇopā- 
<lb/>dānapakṣa eva na vyavasthāpyata ityanicchatāpyacchamatinā samāropaḥ 
<pb n="435"/> 
<lb/>samāśrayaṇīyaḥ | yathāha — bhedāgrahādidaṃkārāspade rajatatvamāropya 
<lb/>tajjātīyasyopakārahetubhāvamanusmṛtya tajjātīyatvenāsyāpi tadanu- 
<lb/>māya tadarthī pravartata iti prathamaḥ pakṣaḥ praśasyaḥ |</p> 
<p>na ca taṭastharajatasmaraṇapakṣepi hetorgṛhītatvenāyaṃ mārgaḥ samāna 
<lb/>iti vācyam | rajatatvasya hetoḥ pakṣadharmatvābhāvāt | na ca pakṣa- 
<lb/>dharmatāyā abhāvepi vyāptibalādgamakatvaṃ śaṅkyam | vyāptipakṣadharmatā- 
<lb/>valliṅgasyaiva gamakatvāṅgīkārāt | tadāhuḥ śabarasvāminaḥ — jñāta- 
<lb/>saṃbandhasyaiva puṃso liṅgaviśiṣṭadharmyekadeśadarśanālliṅgiviśiṣṭadharmyeka- 
<lb/>deśabuddhiranumānamiti | ācāryopyavocat —</p> 
<p><lg><l>sa eṣa cobhayātmā yo gamye gamaka iṣyate |</l> 
<l>asiddhenaikadeśena gamyāsiddherna bodhakaḥ ||</l></lg> iti | 
<lb/>nanu bhavatpakṣepi puraḥsthitasyedamarthasya paramārthato rajatatvaṃ nāstīti 
<lb/>na rajatatvaṃ dharmyekadeśa iti cenna | yakṣānurūpo baliriti nyāyenānu- 
<pb n="436"/> 
<lb/>mityābhāsānuguṇasyaikadeśasya vidyamānatvāt | tathā ca prayogaḥ — 
<lb/>vivādādhyāsitaṃ rajatajñānaṃ purovartiviṣayaṃ rajatārthinastatra niya- 
<lb/>mena pravartakatvāt | yaduktasādhanaṃ taduktasādhyaṃ yathobhayavādisaṃmataṃ 
<lb/>satyarajatajñānam | vivādapadaṃ śuktiśakalaṃ rajatajñānaviṣayo'vyavadhā- 
<lb/>nena rajatārthipravṛttiviṣayatvādrajatapadasamānādhikaraṇapadāntaravā- 
<lb/>cyatvādvā vasturajatavat |</p> 
<p>yaduktaṃ rajatajñānasya śuktikālambanatvenubhavavirodha iti tadapya- 
<lb/>yuktam | vikalpāsahatvāt | tathā hi — tatra kiṃ rajatākārapratītiṃ 
<lb/>prati śukterālambanatvenubhavavirodha udbhāvyata idamaṃśasya vā | nādyaḥ | 
<pb n="437"/> 
<lb/>anaṅgīkāraparāhatatvāt | na dvitīyaḥ | idaṃtāniyatadeśādhikara- 
<lb/>ṇasya cākacakyaviśiṣṭasya vastuno rajatajñānālambanatvamanavalamba- 
<lb/>mānasya bhavata evānubhavavirodhāt | idaṃ rajatamiti sāmānādhi- 
<lb/>karaṇyena purovartinyaṅgulinirdeśapūrvakamupādānādivyavahāradarśanācca |</p> 
<p>yaccoktam — doṣāṇāmautsargikakāryaprasavaśaktipratibandhakatayā vi- 
<lb/>parītakāritvaṃ nāstīti | tadapyayuktam | dāvadagdhavetrabījādau tathā 
<lb/>darśanāt | na ca dagdhasya vetrabījatvaṃ nāstīti mantavyam | śyāmasya 
<lb/>ghaṭasya raktatāmātreṇa ghaṭatvanivṛttiprasaṅgāt | nanu ghaṭoyaṃ ghaṭoya- 
<lb/>mityanuvṛttayoḥ pratyayaprayogayoḥ sadbhāvāddhaṭatvasya sadbhāva iti 
<lb/>cenna | atrāpīdaṃ vetrabījamiti tayoḥ samānatvāt | tathā bhasma- 
<lb/>kadoṣadūṣitasya jāṭharāgnerbahvannapacanasāmarthyaṃ dṛśyate | na ca bahva- 
<lb/>nnapacanasāmarthyaṃ jāṭharasyaiva jātavedaso na bhasmakavyādheriti vaktuṃ 
<lb/>yuktam | tasya mandamalpapacanasāmarthyepi sahasā mahatpacanasya bhasma- 
<lb/>kavyādhisāhāyakamantareṇānupapatteḥ | anyathā sarveṣāṃ tathāpatteḥ | 
<lb/>kiṃ ca jñānānāṃ yathārthavyavahārakāraṇatvepi doṣavaśādayathārthavyavahā- 
<lb/>rakāraṇatvamaṅgīkurvāṇo bhavāneva paryanuyojyo bhavati | taduktaṃ 
<lb/>bhāṣye — yaścobhayoḥ samāno doṣo dyotate tatra kaścodyo bhavatīti | 
<lb/>atrāpyuktam — 
<pb n="438"/></p> 
<p><lg><l>yaścobhayoḥ samo doṣaḥ parihāropi vā samaḥ |</l> 
<l>naikaḥ paryanuyoktavyastādṛgarthavicāraṇe ||</l></lg> iti | 
<lb/>tathāpi māmakasyānumānasya kiṃ dūṣaṇaṃ dattamāsīt | yadyanumānadū- 
<lb/>ṣaṇaṃ vinā na parituṣyati hanta kālātyayāpadiṣṭatā | kṛṣṇavartmānu- 
<lb/>ṣṇatvānumānavat | etāvantaṃ kālaṃ yadidaṃ rajatamityabhādasau śukti- 
<lb/>riti pratyakṣeṇa prācīnapratyayasyāyathārthatvaṃ pravedayatā yathārthatvānu- 
<lb/>mānasyāpahṛtaviṣayatvādbādhyatvasaṃbhavāt |</p> 
<p>yaccoktaṃ svagocaravyabhicāre sarvānāśvāsaprasaṅga iti | tadasāṃ- 
<lb/>pratam | saṃvidāṃ kvacitsaṃvādivyavahārajanakatvepi na sarvatra taccha- 
<lb/>ṅkayā pravṛttyuccheda iti yathā tāvake mate tathā māmakepyasau panthā 
<lb/>na vārita iti samānayogakṣematvāt | tautātitamatamavalambya 
<lb/>vidhivivekaṃ vyākurvāṇairācāryavācaspatimiśrairbodhakatvena svataḥ prā- 
<lb/>māṇyaṃ nāvyabhicāreṇeti nyāyakaṇikāyāṃ pratyapādi | tasmādaviśvā- 
<lb/>saśaṅkānavakāśaṃ labhate | 
<pb n="439"/></p> 
<p>nanu mādhyamikamatāvalambanena rajatādivibhramālambanamasaditi 
<lb/>cet — taduktam | asato'parokṣapratibhāsāyogyatvāt | tadupāditsayā 
<lb/>pravṛttyanupapatteśca | nanu vijñānameva vāsanādisvakāraṇasāmarthyā- 
<lb/>sāditadṛṣṭāntasiddhasvabhāvaviśeṣamasatprakāśanasamarthanamupajātam | 
<lb/>asatprakāśanaśaktiravidyā saṃvṛtiriti paryāyāḥ | tasmādavidyāvaśā- 
<lb/>dasanto bhāntīti cet — tadapi vaktumaśakyam | śakyasya durnirū- 
<lb/>pyatvāt | kimatra śakyaṃ kāryaṃ jñāpyaṃ vā | nādyaḥ | asataḥ kāraṇa- 
<lb/>tvānupapatteḥ | na dvitīyaḥ | śakyasya kāraṇatvenāṅgīkṛtatvāt | 
<lb/>jñānādanyasya jñānasyānupalabdheśca | upalabdhau vā tasyāpi jñāpya- 
<pb n="440"/> 
<lb/>tvena jñāpakāntarāpekṣāyāmanavasthāpatteśca | athaitaddoṣaparijihīrṣayā 
<lb/>vijñānaṃ sadrūpamevāsataḥ prakāśakamiti kakṣīkriyata iti cet — 
<lb/>atra devānāṃpriyaḥ praṣṭavyaḥ punaḥ | asau sadasatoḥ saṃbandho nirū- 
<lb/>pyanirūpakabhāvo'vinābhāvo vā | nādyaḥ | asata upakārādhā- 
<lb/>ratvāyogenānupakṛtatayā nirūpyatvānupapatteḥ | na caramaḥ | dhūma- 
<lb/>dhūmadhvajayoriva tadutpattilakṣaṇasya śiṃśapāvṛkṣayoriva tādātmya- 
<lb/>lakṣaṇasya vā avinābhāvanidānasya sadasatorasaṃbhavāt | tasmādvi- 
<lb/>jñānamevāsatprakāśakamityasadvādināmayamasatpralāpa ityāropyamāṇaṃ 
<lb/>nāsat | 
<pb n="441"/></p> 
<p>nanu vijñānavādinayānusāreṇa pratīyamānaṃ rajataṃ jñānātmakam | 
<lb/>tatra ca yuktirabhidhīyate — yadyathānubhūyate tattathā | anyathātvaṃ tu 
<lb/>balavadbādhakopanipātādāsthīyata ityubhayavādisaṃmatorthaḥ | tatra ca 
<lb/>nedaṃ rajatamiti niṣiddhedaṃbhāvaṃ rajatamarthādāntarajñānarūpamavatiṣṭhate | 
<lb/>na cedaṃtayā niṣedhe satyanidaṃtayā ca bahirapi vyavasthopapatteḥ kutaḥ 
<lb/>saṃvidākārateti vācyam | vyavahitasyāparokṣatvānupapattāvaparo- 
<lb/>kṣasya vijñānasya kakṣīkartavyatvāt | tathā ca prayogaḥ — vivādapadaṃ 
<lb/>vijñānākāraḥ saṃprayogamantareṇāparokṣatvādvijñānavaditi | tadanupapa- 
<lb/>nnam | vikalpāsahatvāt | bādhakovabodhaḥ kiṃ sākṣājjñānākāratāṃ 
<lb/>bodhayatyarthādvā | nādyaḥ | nedaṃ rajatamiti pratyayasya rajatavivekamā- 
<lb/>tragocarasya jñānābhedagocaratāyāmanubhavavirodhāt | nedaṃ rajatamiti 
<lb/>rajatasya purovartitvapratiṣedho jñānākāratāṃ kalpayatīti cet — tade- 
<lb/>tadvārtam | prasaktapratiṣedhātmano bādhakāvabodhasya tatraiva sattvātprati- 
<pb n="442"/> 
<lb/>ṣedhopapatteḥ | vijñānākāratvasādhanamaṣyavijñānākāre bahiṣṭhe sākṣi- 
<lb/>pratyakṣe bhāvarūpājñāne vartata iti savyabhicāraḥ |</p> 
<p>nanvanyathākhyātivādimatānusāreṇa rajatasya deśāntarasattvena 
<lb/>bhāvyam | anyathā tasya pratiṣedhapratiyogitvānupapatteḥ | na hi 
<lb/>kaścitprekṣāvāñśaśaviṣāṇaṃ pratiṣeddhuṃ prabhavati | taduktam —</p> 
<p><lg><l>vyāvartyābhāvavattaiva bhāvikī hi viśeṣyatā |</l> 
<l>abhāvavirahātmatvaṃ vastunaḥ pratiyogitā ||</l></lg> (nyā. ku. 3 | 2) iti | 
<pb n="443"/> 
<lb/>tathā ca tasya deśāntarasattvamāśrayaṇīyamiti cet — tadapi na 
<lb/>pramāṇapaddhatimadhyāste | asataḥ saṃsargasyeva kaladhautasya niṣedhaprati- 
<lb/>yogitvopapatteḥ |</p> 
<p>nanvidaṃ rajatamiti jñānamekamanekaṃ vā | na tāvadādyaḥ | apasi- 
<lb/>ddhāntāpatterasaṃbhavācca | tathā hi | śuktīdamaṃśendriyasaṃprayogādida- 
<lb/>mākārāntaḥpariṇāmarūpamekaṃ jñānaṃ jāyate | na ca tatra kaladhautaṃ 
<lb/>viṣayabhāvamākalpayitumutsahate | asaṃprayuktatvāttasya | viṣayatvā- 
<lb/>ṅgīkāre sarvajñātvāpatteḥ | na ca cakṣuranvayavyatirekānuvidhāyitayā 
<lb/>tajjñānasya tajjanyatvaṃ vācyam | idamaṃśajñānotpattau tadupakṣayopa- 
<lb/>patteḥ | na cāpi saṃskārādrajatajñānasya janma | smṛtitvāpatteḥ | athe- 
<pb n="444"/> 
<lb/>ndriyadoṣasya tatkaraṇatvam | tadapyayuktam | svātantryeṇa tasya jñāna- 
<lb/>hetutvānupapatteḥ | na hi grahaṇasmaraṇābhyāmanyaḥ prakāraḥ samasti | 
<lb/>tasmādidamaṃśarajatatādātmyaviṣayamekaṃ vijñānaṃ na ghaṭate | nāpyane- 
<lb/>kamakhyātimatāpatteriti cet —</p> 
<p>ucyate | prathamaṃ doṣakaluṣitena cakṣuṣedaṃtāmātraviṣayāntaḥkara- 
<lb/>ṇavṛttirutpadyate | anantaraṃ tayā vṛttyā caitanyāvaraṇābhibhave sati 
<lb/>taccaitanyamabhivyajyate | paścādidamaṃśacaitanyaniṣṭhā avidyā rāgādido- 
<lb/>ṣakaluṣitā kaladhautākāreṇa pariṇamate | idamākārāntaḥkaraṇapari- 
<lb/>ṇāmāvacchinnacaitanyaniṣṭhā kaladhautagocarapariṇāmasaṃskārasacivā 
<lb/>kaladhautajñānābhāsākāreṇa pariṇamate | tau ca rajatavṛttipariṇāmau 
<pb n="445"/> 
<lb/>svādhiṣṭhānena sākṣicaitanyenāvyavadhānena bhāsyete | tathā ca savṛtti- 
<lb/>kāyā avidyāyāḥ sākṣibhāsyatvābhyupagame vṛttyantaravedyatvābhāvā- 
<lb/>nnānavasthā | yadyapyantaḥkaraṇavṛttiravidyāvṛttiśceti dve ime jñāne 
<lb/>tathāpi viṣayādhīnaṃ phalam | jñāto ghaṭa iti viṣayāvacchinnatayā 
<lb/>phalapratīteḥ | tadviṣayaśca satyamithyābhūtayoridamaṃśarajatāṃśayoranyo- 
<lb/>nyātmakatayaikatvamāpannaḥ | tasmādviṣayāvacchinnaphalasyāpyekatvā- 
<lb/>jjñānaikyamupacaryate | taduktam —</p> 
<p><lg><l>śuktīdamaṃśacaitanyasthitāvidyā vijṛmbhate |</l> 
<l>rāgādidoṣasaṃskārasacivā rajatātmanā ||</l></lg></p> 
<p><lg><l>idamākāravṛttyaktacaitanyasthā tathāvidhā |</l> 
<l>vivartate tadrajatajñānābhāsātmanāpyasau ||</l></lg></p> 
<p><lg><l>satyamithyātmanoraikyādekastadviṣayo mataḥ |</l> 
<l>tadāyattaphalaikatvājjñānaikyamupacaryate ||</l></lg> iti | 
<lb/>pañcapādikāyāmapi phalaikyājjñānaikyamupacaryata ityabhiprāyeṇa sā 
<lb/>caikameva jñānamekaphalaṃ janayati (pa. pā. pṛ. 9 pa. 15) ityuktam | 
<pb n="446"/></p> 
<p>nanu śuktikāmastake bhāvyamānasya kaladhautasya tatraiva satyatvā- 
<lb/>bhyupagame nedaṃ rajatamiti niṣedhaḥ kathaṃ prabhavediti cenna | prātibhā- 
<lb/>sikasatyatvepi vyāvahārikasatyatvābhāvena pratipannopādhau prati- 
<lb/>yogitvasaṃbhavāt | taduktaṃ pañcapādikāvivaraṇe (pṛ. 31 pa. 1) — 
<lb/>trividhaṃ sattvam | paramārthasattvaṃ brahmaṇaḥ | arthakriyāsāmarthyaṃ sattvaṃ 
<lb/>māyopādhikamākāśādeḥ | avidyopādhikaṃ sattvaṃ rajatāderiti | 
<lb/>anyatrāpyuktam —</p> 
<p><lg><l>kālatraye jñātṛkāle pratītisamaye tathā |</l> 
<l>bādhābhāvātpadārthānāṃ sattvatraividhyamiṣyate ||</l></lg></p> 
<p><lg><l>tāttvikaṃ brahmaṇaḥ sattvaṃ vyomādervyāvahārikam |</l> 
<l>rūpyāderarthajātasya prātibhāsikamiṣyate ||</l></lg> iti |</p> 
<p><lg><l>laukikena pramāṇena yadbādhyaṃ laukikevadhau |</l> 
<l>tatprātibhāsikaṃ sattvaṃ bādhyaṃ satyeva mātari ||</l></lg></p> 
<p><lg><l>vaidikena pramāṇena yadbādhyaṃ vaidikevadhau |</l> 
<l>tadvyāvahārikaṃ sattvaṃ bādhyaṃ mātrā sahaiva tat ||</l></lg> iti ca | 
<pb n="447"/> 
<lb/>tataḥ khyātibādhānyathānupapattyā bhrāntigocarasya māyāmayasya raja- 
<lb/>tādeḥ sadasadvilakṣaṇatvalakṣaṇamanirvacanīyatvaṃ siddham | tamavocacci- 
<lb/>tsukhācāryaḥ —</p> 
<p><lg><l>pratyekaṃ sadasattvābhyāṃ vicārapadavīṃ na yat |</l> 
<l>gāhate tadanirvācyamāhurvedāntavādinaḥ ||</l></lg> (citsu. pṛ. 79) iti |</p> 
<p>nanu māyāvidyayoḥ svāśrayavyāmohahetutvatadabhāvābhyāṃ bhedasya 
<lb/>jāgarūkatvenāvidyāmayatve vaktavye māyāmayatvoktirāropyasyāyu- 
<lb/>kteti cet — tadayuktam | anirvacanīyatvatattvābhāsapratibandhakatvādi- 
<lb/>lakṣaṇajātasya māyāvidyayoḥ samānatvāt | kiṃ cāśrayaśabdena draṣṭo- 
<lb/>cyate kartā vā | nādyaḥ | mantrauṣadhādinimittamāyādarśinastasya 
<lb/>vyāmohadarśanāt | na dvitīyaḥ | viṣṇoḥ svāśritamāyayaiva rāmāvatāre 
<pb n="448"/> 
<lb/>mohitatvena tatra māyāvitvasyāprayojakatvāt | bādhaniścayamantrā- 
<lb/>dipratīkārabodhayoreva prayojakatvāt | aparathā paṅgvandhavatkartāpi 
<lb/>vyāmuhyeta | na cecchānuvidhānānanuvidhānābhyāṃ tayorbheda iti bhaṇi- 
<lb/>tavyam | māyāsthale maṇimantrauṣadhādiprayogavadavidyāsthalepi dvica- 
<lb/>ndrakeśoṇḍrakādivibhramanimittāṅgulyavaṣṭambhādāvapi svātantryopala- 
<lb/>mbhāt | ata eva tatra tatra śrutismṛtibhāṣyādiṣu māyāvidyayora- 
<pb n="449"/> 
<lb/>bhedena vyavahāraḥ saṃgacchate | kvacidvikṣepaprādhānyenāvaraṇaprādhānyena 
<lb/>ca māyāvidyayorbhede tadvyavahāro na virudhyate | taduktam —</p> 
<p><lg><l>māyā vikṣipadajñānamīśecchāvaśavarti vā |</l> 
<l>avidyācchādayattattvaṃ svātantryānuvidhāyi vā ||</l></lg> iti |</p> 
<p>nanvavidyāsadbhāve kiṃ pramāṇam | ahamajño māmanyaṃ ca na jānāmīti 
<lb/>pratyakṣapratibhāsa eva | nanu jñānābhāvaviṣayoyaṃ nābhipretamarthaṃ gamaya- 
<lb/>tīti cet — na tāvadanupalabdhivādinaścodyametat | parokṣapratibhā- 
<lb/>sahetutvāttasyāḥ | ayamapi parokṣapratibhāsa eveti cet — na tāva- 
<lb/>lliṅgaśabdānupapadyamānārthajanyaḥ | jñātakaraṇatvātteṣām | na caitatsā- 
<pb n="450"/> 
<lb/>magrīkāle jñānamasti | anubhūyate vā | anupalabdhyā janyata iti 
<lb/>cet — na tāvadiyamajñātā karaṇam | pratyakṣetarasya jñātakaraṇatva- 
<lb/>niyamāt | nāpi jñātaiva karaṇam | anupalabdhyanavasthānāt | na ca 
<lb/>yathā pareṣāmabhāvagrahaṇe yogyānupalabdhiḥ sahakāriṇī tathā naḥ 
<lb/>karaṇamiti śaṅkyam | jñānakaraṇa iva sahakāriṇi jñātatvaniyamā- 
<lb/>bhāvāt | astu vā tathā jñeyābhāvagrahaṇe karaṇam | jñānābhāvagrahaṇe 
<lb/>karaṇaṃ na bhavatyeveti vakṣyate | 
<pb n="451"/></p> 
<p>pratyakṣābhāvavāde tu pratyakṣeṇa tāvaddharmipratiyogijñānayoḥ sato- 
<lb/>rātmani jñānamātrābhāvagrahaṇaṃ na brūyāt | ghaṭavati bhūtale ghaṭābhā- 
<lb/>vasyeva jñānamātrābhāvasya grahītumaśakyatvāt | tayorasatostu suta- 
<lb/>rām | kāraṇābhāvāt | atopi yogyānupalabdhyā vā phalaliṅgādya- 
<lb/>bhāvena vātmani jñānamātrābhāvagrahaṇaṃ durlabhamiti paramatepyayaṃ nyāyaḥ 
<lb/>samānaḥ | tadevamātmani pratyakṣeṇa vānyena vā jñānamātrābhāvasya 
<lb/>grahaṇamaśakyamiti sthitam |</p> 
<p>nanu jñānaviśeṣābhāvaḥ pratyakṣeṇa gṛhyatām | na tāvatsmaraṇā- 
<lb/>bhāvaḥ | abhāvagrahaṇe pratiyogismaraṇasya kāraṇatvāt | nāpyanubha- 
<lb/>vābhāvaḥ | tasyāvarjanīyatvāt | nanvātmani ghaṭānubhavābhāvaḥ pratya- 
<pb n="452"/> 
<lb/>kṣaviṣayastarhyahamajña iti jñānasāmānyavacano jānātirjñānaviśeṣenubhave 
<lb/>lakṣaṇayā vartanīyaḥ | lakṣaṇā ca saṃbandhenupapattau ca satyāṃ vartate | 
<lb/>saṃbandhastāvadanubhavatvajñānatvayorekavyaktisamāveśo vyāpyavyāpaka- 
<lb/>bhāvo vā vidyata eva | anupapattiṃ tu na paśyāmaḥ | nanvanubhavābhāve 
<lb/>pratyakṣasya prameyalā bhastenaiva tasyārthavattā sidhyati | satyam | prayojana- 
<lb/>metannānupapattiḥ | anyonyāśrayāt | nanvahamajña ityatra nañ ātmani 
<lb/>jñānamātrābhāvaṃ na brūte | jñānavati tasmiṃstadabhāvāt | nāpyanubhavā- 
<lb/>bhāvam | jñānoktestadanabhidhāyakatvāt | nairarthakyaṃ ca na yuktamitya- 
<lb/>nayaivānupapattyā lakṣaṇeti cet — uktalakṣaṇaivāvidyā tadarthostu | 
<pb n="453"/> 
<lb/>saṃdeha iti cenna | asamatvātkoṭidvayasya | anyatra hi pratiyogi- 
<lb/>nivṛttirnañarthaḥ | atra tu pratiyogivyāpyanivṛttiriti | jānāti- 
<lb/>samabhivyāhṛtasya nañaḥ kvaciduktalakṣaṇāvidyāviṣayatvasiddhimantareṇa 
<lb/>na saṃdeha ityavaśyaṃbhāvena saiva jānātisamabhivyāhṛtasya nañaḥ sarvatra 
<lb/>tadviṣayatvamavagamayati vilumpati jñānābhāvakoṭyantaramiti kva 
<lb/>saṃdehāvakāśaḥ | tadevaṃ lakṣaṇāhetvabhāvenubhavābhāvopyātmani na 
<lb/>pratyakṣeṇa gṛhyata iti pariśeṣāduktalakṣaṇāvidyaivājñā iti pratibhā- 
<lb/>sasya viṣaya iti sthitam |</p> 
<p>astu vā jñānābhāvapratibhāsaḥ | ayamabhāvaśca pratiyogī yatra 
<lb/>niṣidhyate na tatastattvāntaramanyadadhikaraṇabhāvāt | mā bhūdanyabhā- 
<pb n="454"/> 
<lb/>vatvamanyābhāvatvaṃ tu syāt | nanu tadapi viruddham | satyaṃ sati bhede | 
<lb/>sa ca pramāṇāt | tacca sati pratiyogyabhāvādhikaraṇatastattvāntare | 
<lb/>nanu ghaṭavati bhūtale ghaṭābhāvamitivyavahṛtī syātāmiti cet — mā 
<lb/>bhūtāmete pratiyoginā sahānubhūyamānedhikaraṇe | pratiyogismaraṇe 
<lb/>satyanubhūyamānedhikaraṇe tu syātām | evamapyupapattau na tattvānta- 
<lb/>raviṣayatvaṃ kalpyam | kānupapattiriti cedbādhakābhāvastāvadukta 
<lb/>eva | bādhakaṃ tu kalpanāgauravameva | tathā hi — tattvāntaratvaṃ tāva- 
<lb/>dekaṃ kalpyam | tasyāparokṣatvāyendriyasaṃnikarṣaḥ kalpyaḥ | sa ca 
<lb/>saṃyogādirna bhavatīti saṃyuktaviśeṣaṇatvādiḥ kalpya ityato vara- 
<pb n="455"/> 
<lb/>muktalakṣaṇasyādhikaraṇasya vyavahāraviṣayeṅgīkāraḥ | sati caivaṃ 
<lb/>jñānābhāvenāpi pratiyogismṛtau satyāmanubhūyamānamadhikaraṇaṃ jñātai- 
<lb/>va | sa ca na kevalamantaḥkaraṇam | jaḍatvāt | nāpi kevala 
<lb/>ātmaiva | apariṇāmitvādaguṇatvācca | ata ubhayorabhedādhyāsaḥ | 
<lb/>ātmādhyāsaścoktalakṣaṇāvidyātmetyāyātamavidyāyāmevāhamajña iti 
<lb/>pratibhāsaḥ pramāṇamiti |</p> 
<p>anumānaṃ ca — vivādapadaṃ pramāṇajñānaṃ svaprāgabhāvavyatiriktasvavi- 
<lb/>ṣayāvaraṇasvanivartyasvadeśagatavastvantarapūrvakamaprakāśitārthaprakāśaka- 
<lb/>tvāt | andhakāre prathamotpannapradīpaprabhāvaditi | vastupūrvakamityukta 
<lb/>ātmavastupūrvakatvenārthāntaratā | tadarthaṃ vastvantareti | tathāpi viṣa- 
<pb n="456"/> 
<lb/>yabhūte vastvantarerthāntaratā | tadarthaṃ svadeśagateti | adṛṣṭādikaṃ pratyā- 
<lb/>deṣṭuṃ svanivartyeti | uttarajñānanivartyaṃ prathamajñānaṃ nivartayituṃ svaviṣa- 
<lb/>yāvaraṇeti | prāgabhāvaṃ pratikṣeptuṃ svaprāgabhāvavyatirikteti | svaprā- 
<lb/>gabhāvavyatiriktapūrvakamityukte viṣayeṇārthāntaratā | tadarthaṃ viṣayā- 
<lb/>varaṇeti | tādṛśamandhakāraṃ vyāseddhuṃ svanivartyeti | viṣayagatāma- 
<lb/>jñātatāṃ nirākartuṃ svadeśagateti | mithyājñānamapohituṃ vastvanta- 
<lb/>reti | dhārāvāhikavijñāne vyabhicāraṃ vyāseddhumaprakāśiteti | 
<pb n="457"/> 
<lb/>madhyavartipradīpaprabhāyāṃ sādhyasādhanavaidhuryapratirodhāya prathamotpanna- 
<lb/>viśeṣaṇam | saurālokavyāptadeśasthapradīpaprabhāpratikṣepāyāndhakā- 
<lb/>reti | na ca jñānasādhake pramāṇe vyabhicāraḥ śaṅkanīyaḥ | vipratipannaṃ 
<lb/>pratyasattvanivṛttimātrasya pramāṇakṛtyatvāt | taduktaṃ devatādhikaraṇe 
<lb/>kalpatarukārairanumānādibhirasattvanivṛttiḥ kriyata iti | nanu sādha- 
<lb/>navikalo dṛṣṭānta iti cenna | prakāśaśabdena tamovirodhyākārasya 
<pb n="458"/> 
<lb/>vivakṣitatvāt | taduktaṃ vivaraṇavivaraṇe sahajasarvajñaviṣṇubhaṭṭopā- 
<lb/>dhyāyaiḥ — na cātra pakṣadṛṣṭāntayorekaprakāśarūpānanvayaḥ śaṅkanīyaḥ | 
<lb/>tamovirodhyākāro hi prakāśaśabdavācyaḥ | tenākāreṇaikyamubhaya- 
<lb/>trāstīti | narendragiriśrīcaraṇaistvitthamuktam — aprakāśitaprakāśavya- 
<lb/>vahārahetutvaṃ hetvarthaḥ | tasya cobhayatrānugatatvānnāsiddhyādiriti |</p> 
<p>śruteśca | bhūyaścānte viśvamāyānivṛttiḥ (śve. 1 | 10) ityādikā śrutiḥ |</p> 
<p><lg><l>taratyavidyāṃ vitatāṃ hṛdi yasminniveśite |</l> 
<l>yogī māyāmameyāya tasmai vidyātmane namaḥ ||</l></lg> iti ca | 
<lb/>etenaitatpratyuktaṃ yaduktaṃ bhāskareṇa kṣapaṇakacaraṇaṃ pramāṇaśaraṇe bhedā- 
<lb/>bhedavādināṃ bhāvarūpamajñānaṃ nāsti kiṃ tu jñānābhāva iti | tathā ca 
<lb/>bhāskarapraṇītaśārīrakamīmāṃsābhāṣyagranthaḥ | yadeva pararūpādarśanaṃ 
<lb/>saivāvidyeti | bhāvarūpājñānānabhyupagame jīveśvarādivibhāgānupa- 
<lb/>patteḥ | na ca bhāvikaḥ paramātmanoṃśo jīva iti vācyam |</p> 
<p><lg><l>niṣkalaṃ niṣkriyaṃ śāntaṃ niravadyaṃ nirañjanam |</l></lg> (śve. 6 | 19) 
<lb/>ityādiśrutivirodhāt | 
<pb n="459"/></p> 
<p>kecana śāktāḥ — śaktiṃ māyāśabdārthabhūtāṃ jagatkāraṇatvenāṅgī- 
<lb/>kṛtāṃ satyāmabhyupetya mātuliṅgagadākheṭavidhāriṇī mahālakṣmīstasyāḥ 
<lb/>prathamāvatāra iti varṇayanti | sā ca kālarātriḥ sarasvatīti dve 
<lb/>śaktī utpādya brahmāṇaṃ puruṣaṃ śriyaṃ ca striyamutpādayāmāsa | svayaṃ 
<lb/>mithunaṃ janayitvā svasute apyāha — ahamiva yuvāmapi mithunamutpā- 
<lb/>dayatamiti | tataḥ kālarātrirmahādevaṃ puruṣaṃ svarāṃ striyaṃ ca janayā- 
<lb/>māsa | sarasvatī ca viṣṇuṃ puruṣaṃ gaurīṃ ca śriyamudapādayat | tata- 
<lb/>ścādirvivāhamakarodakārayacca | evaṃ brahmaṇe svarāṃ viṣṇave śriyaṃ 
<lb/>śivāya gaurīṃ dattvā śaktiyuktānāṃ teṣāṃ sṛṣṭisthitisaṃhārākhyāni 
<lb/>karmāṇi pratyapādayaditi | tadetanmataṃ śrutyādimūlapramāṇavidhuratayā 
<lb/>svotprekṣāmātraparikalpitamiti svarūpavyākriyaiva nirākriyetyupe- 
<lb/>kṣaṇīyam | tataścānirvacanīyānādyavidyālasitaḥ pratyagātmani pratī- 
<lb/>yamānaḥ pramātṛtvādiprapañca ityalamatiprasaṅgena |</p> 
<p>nanu kimarthaṃ pramātṛtvādīnāmāvidyakatvaṃ nigadyate | brahmajñānena 
<lb/>nivartanāya jīvasya brahmabhāvāya vā | na prathamaḥ | śāstraprāmāṇyādeva 
<pb n="460"/> 
<lb/>satyasyāpi jñānena nivṛtterupapatteḥ | upalambhācca | tathā hi —</p> 
<p><lg><l>setuṃ dṛṣṭvā vimucyeta brahmahā brahmahatyayā |</l></lg> 
<lb/>ityādinā pāpaṃ sanīsrasyate | viṣayadoṣadarśanena rāgo daṃdahyate | 
<lb/>tārkṣyadhyānena viṣaṃ śamyate | evaṃ kartṛtvādibandhaḥ pāramārthikopi 
<lb/>tattvajñānena nivartyeta | na caramaḥ | aupādhikasya jīvabhāvasyopādhi- 
<lb/>nivṛttyā nivṛttau brahmabhāvasaṃbhavāt | tasmādbandhasyāvidyakatvavāco- 
<lb/>yuktiḥ sāvadyeti cet — naitadanavadyam | satyasyātmavajjñānanivartyatvā- 
<lb/>nupapatteḥ | bandhasya mithyātvamantareṇa śāstraprāmāṇyādapi tadasi- 
<lb/>ddheśca | śāstramapi</p> 
<p><lg><l>lokāvagatasāmarthyaḥ śabdo vedepi bodhakaḥ |</l></lg> 
<lb/>iti nyāyena lokāvalokitāṃ padaśaktiṃ padārthayogyatāṃ corarīkṛtya 
<lb/>pracaratīti | aparathā ādityo yūpaḥ (tai. brā. 2 | 1 | 5) yajamānaḥ prastaraḥ 
<pb n="461"/> 
<lb/>(tai. saṃ. 1 | 7 | 4) ityādivākyastomasya yathāśruterthe prāmāṇyāpatteḥ | 
<lb/>vaidikyāḥ kriyāyāḥ samakṣakṣayitayā pāratrikaphalakaraṇatvānyathā- 
<lb/>nupapattyā apūrvāṅgīkaraṇānupapattiśca | loke ca śuktivyaktitattvābhi- 
<lb/>vyaktāvapanīyamānasyāropitasya mithyātvadṛṣṭau taddṛṣṭāntāvaṣṭambhenā- 
<lb/>tmatattvasākṣātkāravidyāpanodyasyāvidyakasya bandhasya mithyātvānu- 
<lb/>mānasaṃbhavāt | vimataṃ mithyā adhiṣṭhānatattvajñānanivartyatvācchukti- 
<lb/>kārūpyavaditi | na ca vimataṃ satyaṃ bhāsamānatvāditi pratiprayoge 
<lb/>samānabalatayā bādhapratirodhaḥ | pratirodhabhiyānyataradoṣatvasaṃbha- 
<lb/>vāditi vaditavyam | marumarīcikodakādau savyabhicārāt | abā- 
<lb/>dhitatvena viśeṣaṇānna doṣa iti cet — maivaṃ bhāṣiṣṭhāḥ | viśeṣaṇā- 
<lb/>siddheḥ | tatredaṃ bhavānpṛṣṭo vyācaṣṭām | katipayapuruṣakatipayakālā- 
<lb/>bādhitatvaṃ hetuviśeṣaṇaṃ kriyate sarvathā bādhavaidhuryaṃ vā | na prathamaḥ | 
<pb n="462"/></p> 
<p><lg><l>yatnenānumitopyarthaḥ kuśalairanumātṛbhiḥ |</l> 
<l>abhiyuktatarairanyairanyathaivopapādyate ||</l></lg> (vākyapa. 1 | 34) 
<lb/>iti nyāyena tricaturapratipattṛpratipāditasyāpi pratipattrantareṇa prakā- 
<lb/>rāntaramurarīkṛtya pratipādanāt | nāpi caramaḥ | sarvathā bādhavaidhurya- 
<lb/>syāsarvajñadurjñeyatvāt | yadyevaṃ hanta tarhi jñānātmanopi satyatvaṃ nāvaga- 
<lb/>myata iti cet — maivaṃ maṃsthāḥ | tatsatyaṃ sa ātmā (chā. 6 | 8 | 7) 
<lb/>ityāgamasaṃvādagateḥ | na ca prapañcepyayaṃ nyāya iti mantavyam | tādṛ- 
<lb/>śasyāgamasyānupalambhāt | pratyutādvitīyatvaṃ śrāvayantyāḥ śruteḥ 
<lb/>prapañcamithyātva eva pakṣapātāt | nanu kalpanāmātraśarīrasya pakṣasa- 
<lb/>pakṣavipakṣādeḥ sarvasulabhatvena jayaparājayavyavasthayā kathaṃ kathā 
<lb/>pratheta | kātra kathaṃtā |</p> 
<p>evaṃ tricaturajñānajanmano nādhikā matiḥ | (ślo. vā. 1 | 1 | 2 sūtre) 
<lb/>iti nyāyena tricaturakakṣyāviśrāntasya tattadābhāsalakṣaṇānāliṅgi- 
<lb/>tasya dūṣaṇabhūṣaṇādestatra kathāṅgatvāṅgīkārāt | ata evoktaṃ khaṇḍa- 
<pb n="463"/> 
<lb/>nakāreṇa — vyāvahārikīṃ pramāṇasattāmādāya vicārārambhaḥ (kha. 
<lb/>pṛ. 44) iti | na ca bhedagrāhibhiḥ pramāṇairadvaitaśruterjaghanyateti 
<lb/>śaṅkyam | brahmaṇi pāramārthikasatyatvena tadāvedikāyāstattvāvedanala- 
<lb/>kṣaṇaprāmāṇyāyāḥ śrutervyāvahārikapramāṇabhāvānāṃ pratyakṣādīnāṃ ca 
<lb/>vibhinnaviṣayatayā parasparaṃ bādhyabādhakabhāvāsaṃbhavāt | tadapyuktaṃ 
<lb/>tenaiva —</p> 
<p><lg><l>tadadvaitaśrutestāvadbādhaḥ pratyakṣataḥ kṣataḥ |</l> 
<l>nānumānādi taṃ kartuṃ tavāpi kṣamate mate ||</l></lg> (kha. 1 | 20)</p> 
<p><lg><l>dhīdhanā bādhanāyāsyāstadā prajñāṃ prayacchatha |</l> 
<l>kṣeptuṃ cintāmaṇiṃ pāṇilabdhamabdhau yadīcchatha ||</l></lg> (kha. 1 | 24) 
<lb/>tasmāttattvajñānena nivartanāyāsya bandhasyājñānakalpitatvamaṅgīkarta- 
<lb/>vyam | yata uktaṃ yato jñānamajñānasya nivartakamiti |</p> 
<p>yaduktaṃ satyasyāpi duritasya setudarśanena nivṛttirupalabhyata iti | 
<lb/>tadayuktam | vihitakriyānuṣṭhānena janitasya dharmasyādharmanivartakatva- 
<pb n="464"/> 
<lb/>dhrauvyāt | dharmeṇa pāpamapanudanti (ma. nā. 22 | 1) iti śruteḥ | pramā- 
<lb/>ṇavastuparatantraśālinyā darśanakriyāyāścoditapuruṣaprayatnatantratvābhā- 
<lb/>vena vidhānāsaṃbhavāt |</p> 
<p><lg><l>brahmahatyāṃ pramucyeta tasminsnātvā mahodadhau |</l></lg> 
<lb/>ityādismṛtivihitabrahmacaryāṅgasahitadūrataradeśagamanasādhyabrahmahanana- 
<lb/>nivṛttiphalakasetusnānapraśaṃsārthatvāt | yasya hi darśanamātreṇaiva 
<lb/>duritopaśamaḥ kimuta snānena | anyathā dūragamanānarthakyaṃ prasajet | 
<lb/>tatra kharādīnāmapyanarthanivṛttirāpatet | andhasya na syācca | nanu —</p> 
<p><lg><l>agnicitkapilā rājā satī bhikṣurmahodadhiḥ |</l> 
<l>dṛṣṭamātrāḥ punantyete tasmātpaśyeta nityaśaḥ ||</l></lg> 
<lb/>iti kvaciddarśanakriyāyā api vidhānaṃ darīdṛśyata iti cet — maivaṃ 
<lb/>vocaḥ | tatrāpyanayaivānupapattyāgnicidādyarghaparicaryādāveva tātparyā- 
<lb/>vadhāraṇāt | yaccoktaṃ viṣayadoṣadarśanādrāgo dandahyata iti | tatra 
<lb/>viṣayadoṣadarśanena virodhabhūtānabhiratisaṃjñakavairāgyaikaprādurbhāvādrā- 
<lb/>ganivṛttau tadadarśanamātramiti na vyabhicāraḥ | yadapi tārkṣyadhyā- 
<lb/>nādinā viṣādi satyaṃ vinaśyatīti | tanna śliṣyate | tatrāpi mantra- 
<lb/>prayogādikriyāyā eva viṣādyapanodakatvāt | dhyānasya pramātvā- 
<lb/>bhāvācca | yadavādyaupādhikasya jīvabhāvasyopādhinivṛttyā nivṛttau 
<pb n="465"/> 
<lb/>brahmabhāvopapatterna tadarthamarthavaitathyakathanamiti | tadapi kāśakuśāva- 
<lb/>lambanakalpam | vikalpāsahatvāt | kimupādheḥ satyatvamabhipretya 
<lb/>mithyātvaṃ vā | na prathamaḥ | pramāṇābhāvāt | nāparaḥ | iṣṭāpatteḥ | 
<lb/>tasmādāvidyako bheda iti śrutāvadvitīyatvopapattayebhidhīyate na tu 
<lb/>vyasanitayā |</p> 
<p>yadi vastutaḥ sarvopadravarahitamātmatattvaṃ tarhi kathaṃkāraṃ dehādi- 
<lb/>rūpaṃ kārāgāraṃ kāraṃkāraṃ punaḥpunastatra praviśati | tadatiphalgu | 
<lb/>avidyāyā anāditvena dattottaratvāt | ato nivṛttyupāya evānve- 
<lb/>ṣaṇīyaḥ prekṣāvatā | na tu vismayaḥ kartavyaḥ | tataśca tattvamasyādivi- 
<lb/>dyayā tadavidyānivṛttau niratiśayānandātmalābharūpaparamapuruṣārthaḥ 
<lb/>setsyati | tathā cāpastambasmṛtiḥ — ātmalābhānna paraṃ vidyata iti | 
<lb/>nanvasau nityalabdhaḥ | na hi svayameva svasyālabdho bhavati | satyam | 
<lb/>kiṃ tvanādimāyāsaṃbandhātkṣīrodakavatsamudācāravṛttitāṃ na labhate | 
<lb/>tathā ca yathā śabarādibhirbālyātsvasutaiḥ saha vardhito rājaputrasta- 
<lb/>jjātīyamātmānamavagacchanbandhubhirya evaṃbhūto rājā sa tvamasīti 
<lb/>bodhite svarūpe labdhasvarūpa iva bhavati tathā veśyāsthānīyayānādya- 
<lb/>vidyayā svabhāvāntaraṃ nīta ātmā mātṛsthānīyayā tattvamasītyā- 
<lb/>dikayā śrutyā svabhāvaṃ nīyate | etadāhustraividyavṛddhāḥ —</p> 
<p><lg><l>nīcānāṃ vasatau tadīyatanayaiḥ sārdhaṃ ciraṃ vardhita-</l> 
<l>stajjātīyamavaiti rājatanayaḥ svātmānamapyañjasā |</l> 
<l>saṃvāde mahadādibhiḥ saha vasaṃstadvadbhavetpūruṣaḥ</l> 
<l>svātmānaṃ sukhaduḥkhajālakalitaṃ mithyaiva dhiṅmanyate ||</l></lg> 
<pb n="466"/></p> 
<p><lg><l>dātā bhogaparaḥ samagravibhavo yaḥ śāsitā duṣkṛtām</l> 
<l>rājā sa tvamasīti rakṣitṛmukhācchrutvā yathāvatsa tu |</l> 
<l>rājībhūya jayārthameva yatate tadvatpumānbodhitaḥ</l> 
<l>śrutyā tattvamasītyapāsya duritaṃ brahmaiva saṃpadyate ||</l></lg> 
<lb/>etenaitatpratyuktaṃ yaduktaṃ paraiḥ kiṃ dvayostādātmyamekasya vā | nādyaḥ | 
<lb/>advaitabhaṅgaprasaṅgāt | na dvitīyaḥ | asaṃbhavāditi | tanna | avidyā- 
<lb/>parikalpitabhedanivṛttiparatvena tattvamasyāditādātmyavādaprāmāṇyo- 
<lb/>papatteḥ | tau ca paryanuyogaparihārāvagrāhiṣātāṃ manīṣibhiḥ |</p> 
<p><lg><l>na dvayorasti tādātmyaṃ na caikasyādvayatvataḥ |</l> 
<l>aprāmāṇyaṃ śruterevaṃ nāropadhvaṃsamātrataḥ ||</l></lg> iti | 
<lb/>tataśca tattvamasīti tattvaṃpadārthaśravaṇamananabhāvanābalabhuvā sākṣā- 
<lb/>tkāreṇānādyavidyānivṛttau saccidānandaikarasabrahmāvirbhāvaḥ saṃpatsyata 
<lb/>iti brahmaṇo jijñāsyatvaṃ prathamasūtroktaṃ yuktam |</p> 
<p><lg><l>ajñātaṃ viṣayo brahma jñātaṃ tacca prayojanam |</l> 
<l>mumukṣuradhikārī syātsaṃbandhaḥ śaktitaḥ śruteḥ ||</l></lg> iti |</p> 
<p>janmādyasya yataḥ (bra. sū. 1 | 1 | 2) iti dvitīyasūtre brahma svarūpa- 
<lb/>lakṣaṇataṭasthalakṣaṇābhyāṃ nyarūpi | tatra svarūpāntargatatve sati 
<lb/>vyāvartakaṃ svarūpalakṣaṇaṃ satyaṃ jñānamanantaṃ brahma (tai. 2 | 1 | 1) ityā- 
<lb/>divedāntaiḥ pratipāditam | tasya satyajñānādyātmakasvarūpāntargatatve 
<pb n="467"/> 
<lb/>sati vyāvartakatvāt | taṭasthalakṣaṇaṃ yato vā imāni (tai. 2 | 1) 
<lb/>ityādīni vākyāni nirūpayanti jagajjanmādikāraṇatvena | taduktaṃ 
<lb/>vivaraṇe —</p> 
<p><lg><l>jagajjanmasthitidhvaṃsā yataḥ sidhyanti kāraṇāt |</l> 
<l>tatsvarūpataṭasthābhyāṃ lakṣaṇābhyāṃ pradarśyate ||</l></lg> iti |</p> 
<p>śāstrayonitvāt (bra. sū. 1 | 1 | 3) iti tṛtīyasūtre prathamavarṇakena 
<lb/>ṣaṣṭhīsamāsamāśritya sarvajñatvaṃ pratyapādi | dvitīyavarṇakena bahuvrīhi- 
<lb/>samāsamabhyupagamya brahmaṇo vedāntapramāṇakatvaṃ pratyajñāyi | 
<pb n="468"/></p> 
<p>tattu samanvayāt (bra. sū. 1 | 1 | 4) iti caturthe sūtre prathamavarṇakena 
<lb/>vedāntānāṃ brahmaṇi tātparyaṃ pratyapādi | dvitīyavarṇakena vedāntānāṃ 
<lb/>pratipattividhiśeṣatayā brahmapratipādakatvaṃ pratyakṣepi | diṅmātramatra 
<lb/>pradarśitam | śiṣṭaṃ śāstra eva spaṣṭamiti sakalaṃ samañjasam || 
<lb/>|| śrīrastu ||</p> 
<trailer>iti śrīmatsāyaṇamādhavīye sarvadarśanasaṃgrahe sakaladarśanaśiro- 
<lb/>laṃkāraratnaṃ śrīmacchāṃkaradarśanaṃ samāptam ||</trailer>
</div>

<trailer>samāptoyaṃ sarvadarśanasaṃgrahaḥ ||</trailer>
</div>
</body> 
</text> 
</TEI>
