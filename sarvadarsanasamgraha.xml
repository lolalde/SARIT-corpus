<?xml version="1.0" encoding="UTF-8"?>
<TEI xmlns="http://www.tei-c.org/ns/1.0" xml:id="sarit__sarvadarsanasamgraha">
  <teiHeader xml:lang="en">
    <fileDesc>
      <titleStmt>
	<title type="main" subtype="base-text">Sarvadarśanasaṃgraha</title>
	<author role="base-author" ref="https://lccn.loc.gov/n50016911">Sāyaṇa</author>
	<funder>Deutsche Forschungsgemeinschaft</funder>
	<funder>Institute for the Cultural and Intellectual History of Asia, Austrian Academy of Sciences</funder>
	<principal>
	  <persName>Birgit Kellner</persName>
	</principal>
	<respStmt>
	  <resp>data entry by</resp>
	  <name key="aurorachana">Aurorachana, Auroville</name>
	</respStmt>
	<respStmt>
	  <resp xml:id="sarit-encoder-sadasa">prepared for SARIT by</resp>
	  <persName ref="https://viaf.org/viaf/308710472/">Liudmila Olalde</persName>
	</respStmt>
      </titleStmt>
      <editionStmt>
	<p> </p>
      </editionStmt>
      <publicationStmt>
	<publisher>SARIT: Search and Retrieval of Indic Texts.</publisher>
	<availability status="restricted">
	  <p>Copyright Notice:</p>
	  <p>Copyright 2020 SARIT</p>
	  <licence> 
	    <p>Distributed under a <ref target="https://creativecommons.org/licenses/by-sa/4.0/">Creative Commons Attribution-ShareAlike 4.0 International licence.</ref> Under this licence, you are free to:</p>
	    <list>
	      <item>Share — copy and redistribute the material in any medium or format.</item> <item>Adapt — remix, transform, and build upon the material for any purpose, even commercially.</item>
	    </list>
	    <p>The licensor cannot revoke these freedoms as long as you follow the license terms.</p>
	    <p>Under the following terms:</p>
	    <list>
	      <item>Attribution — You must give appropriate credit, provide a link to the license, and indicate if changes were made. You may do so in any reasonable manner, but not in any way that suggests the licensor endorses you or your use.</item>
	      <item>ShareAlike — If you remix, transform, or build upon the material, you must distribute your contributions under the same license as the original.</item>
	    </list>
	    <p>More information and fuller details of this license are given on the Creative Commons website.</p>
	  </licence>
	  <p>SARIT assumes no responsibility for unauthorised use that infringes the rights of any copyright owners, known or unknown.</p>
	</availability>
	<date>2020</date>
      </publicationStmt>
      <sourceDesc>
	<bibl xml:id="sadasa-VasudevShastri-book">
	  <title level="m" type="main">Sarva-darśana-saṁgraha of Sāyaṇa-Mādhava</title>
	  <title level="m" type="sub">Edited with an original commentary in Sanskrit by Mahamahopadhyaya Vasudev Shastri Abhyankar, Pandit, Fergusson College, Poona</title>
	  <author ref="https://lccn.loc.gov/n50016911">Sāyaṇa-Mādhava</author>
	  <editor xml:id="VasudevShastriAbhyankar">Mahamahopadhyaya Vasudev Shastri Abhyankar</editor>
	  <publisher>Bhandarkar Oriental Research Institute</publisher>
	  <pubPlace>Poona</pubPlace>
	  <date when="1924">1924</date>
	  <note>The commentary by Mahamahopadhyaya Vasudev Shastri Abhyankar is not included in this file.</note>
	  <note>Scans of this edition are available on <ref target="https://archive.org/details/in.ernet.dli.2015.281910/page/n1/mode/2up">https://archive.org/details/in.ernet.dli.2015.281910/page/n1/mode/2up</ref>.</note>
	</bibl>
      </sourceDesc>
    </fileDesc>
        <encodingDesc>
      <p>
	<list>
	  <item>The text is structured in 16 chapters, one for each <foreign xml:lang="sa-Latn">darśana</foreign>. These were encoded as div-elements.</item> 
	    <item>Line breaks were encoded as lb-elements. The ed-attribute "vsa" refers to Vasudev Shastri's <ref sameAs="#sadasa-VasudevShastri-book">1924 edition</ref>.</item>
	</list>
      </p>
    </encodingDesc>
     <revisionDesc>
      <change></change>
    </revisionDesc>
    </teiHeader>
<text xml:lang="sa-Latn"> 
<body> 
<div>
  <pb n="1"/> 
<head>oṃṃtatsadbrahmaṇe namaḥ |</head> 
<head>sarvadarśanasaṃgrahaḥ |</head>
<div n="1">
<head>|| cārvākadarśanam || 1 ||</head> 
<p><lg><l>nityajñānāśrayaṃ vande niḥśreyasanidhiṃ śivam |</l> 
<l>yenaiva jātaṃ mahyādi tenaivedaṃ sakartṛkam || 1 ||</l></lg></p> 
<p><lg><l>pāraṃ gataṃ sakaladarśanasāgarāṇā-</l> 
<l>mātmocitārthacaritārthitasarvalokam |</l> 
<l>śrīśārṅgapāṇitanayaṃ nikhilāgamajñaṃ</l> 
<l>sarvajñaviṣṇugurumanvahamāśraye'ham || 2 ||</l></lg></p> 
<p><lg><l>śrīmatsāyaṇadugdhābdhikaustubhena mahaujasā |</l> 
<l>kriyate mādhavāryeṇa sarvadarśanasaṃgrahaḥ || 3 ||</l></lg></p> 
<p><lg><l>pūrveṣāmatidustarāṇi sutarāmāloḍya śāstrāṇyasau</l> 
<l>śrīmatsāyaṇamādhavaḥ prabhurupanyāsyatsatāṃ prītaye |</l> 
<l>dūrotsāritamatsareṇa manasā śṛṇvantu tatsajjanā</l> 
<l>mālyaṃ kasya vicitrapuṣparacitaṃ prītyai na saṃjāyate || 4 ||</l></lg></p> 
<pb n="2"/> 
<p>atha kathaṃ parameśvarasya niḥśreyasapradatvamabhidhīyate | bṛhaspatima- 
<lb ed="vsa"/>tānusāriṇā nāstikaśiromaṇinā cārvākeṇa tasya dūrotsārita- 
<lb ed="vsa"/>tvāt | durucchedaṃ hi cārvākasya ceṣṭitam | prāyeṇa sarvaprāṇina- 
<lb ed="vsa"/>stāvat —</p> 
<p><lg><l>yāvajjīvaṃ sukhaṃ jīvennāsti mṛtyoragocaraḥ |</l> 
<l>bhasmībhūtasya dehasya punarāgamanaṃ kutaḥ ||</l></lg></p> 
<p> — iti lokagāthāmanurundhānā nītikāmaśāstrānusāreṇārthakā- 
<lb ed="vsa"/>māveva puruṣārthau manyamānāḥ pāralaukikamarthamapahnuvānāścārvākamata- 
<lb ed="vsa"/>manuvartamānā evānubhūyante | ata eva tasya cārvākamatasya lokā- 
<lb ed="vsa"/>yatamityanvarthamaparaṃ nāmadheyam |</p> 
<p>tatra pṛthivyādīni bhūtāni catvāri tattvāni | tebhya eva 
<lb ed="vsa"/>dehākārapariṇatebhyaḥ kiṇvādibhyo madaśaktivaccaitanyamupajāyate | 
<pb n="3"/> 
teṣu vinaṣṭeṣu satsu svayaṃ vinaśyati | tadāhuḥ — vijñānaghana evai- 
<lb ed="vsa"/>tebhyo bhūtebhyaḥ samutthāya tānyevānuvinaśyati na pretya saṃjñāsti 
<lb ed="vsa"/>(bṛ. 2 | 4 | 12) iti | taccaitanyaviśiṣṭadeha evātmā | dehāti- 
<lb ed="vsa"/>rikta ātmani pramāṇābhāvāt | pratyakṣaikapramāṇavāditayānumānā- 
<lb ed="vsa"/>deranaṅgīkāreṇa prāmāṇyābhāvāt | aṅganādyāliṅganādijanyaṃ sukha- 
<lb ed="vsa"/>meva puruṣārthaḥ | na cāsya duḥkhasaṃbhinnatayā puruṣārthatvameva nāstīti 
<lb ed="vsa"/>mantavyam | avarjanīyatayā prāptasya duḥkhasya parihāreṇa sukhamātra- 
<pb n="4"/> 
<lb ed="vsa"/>syaiva bhoktavyatvāt | tadyathā matsyārthī saśalkānsakaṇṭakānmatsyā- 
<lb ed="vsa"/>nupādatte sa yāvadādeyaṃ tāvadādāya nivartate | yathā vā dhānyārthī 
<lb ed="vsa"/>sapalālāni dhānyānyāharati sa yāvadādeyaṃ tāvadādāya nivartate | 
<lb ed="vsa"/>tasmādduḥkhabhayānnānukūlavedanīyaṃ sukhaṃ tyaktumucitam | na hi mṛgāḥ 
<lb ed="vsa"/>santīti śālayo nopyante | na hi bhikṣukāḥ santīti sthālyo nādhi- 
<lb ed="vsa"/>śrīyante | yadi kaścidbhīrurdṛṣṭaṃ sukhaṃ tyajettarhi sa paśuvanmūrkho bhavet | 
<lb ed="vsa"/>taduktam —</p> 
<p><lg><l>tyājyaṃ sukhaṃ viṣayasaṃgamajanma puṃsāṃ</l> 
<l>duḥkhopasṛṣṭamiti mūrkhavicāraṇaiṣā |</l> 
<l>vrīhīñjihāsati sitottamataṇḍulāḍhyān</l> 
<l>ko nāma bhostuṣakaṇopahitānhitārthī ||</l></lg> iti |</p> 
<p>nanu pāralaukikasukhābhāve bahuvittavyayaśarīrāyāsasādhye'gni- 
<lb ed="vsa"/>hotrādau vidyāvṛddhāḥ kathaṃ pravartiṣyanta iti cettadapi na pramāṇa- 
<lb ed="vsa"/>koṭiṃ praveṣṭumīṣṭe | anṛtavyāghātapunaruktadoṣairdūṣitatayā vaidikaṃmanyai- 
<pb n="5"/> 
<lb ed="vsa"/>reva dhūrtabakaiḥ parasparaṃ karmakāṇḍaprāmāṇyavādibhirjñānakāṇḍasya jñā- 
<lb ed="vsa"/>nakāṇḍaprāmāṇyavādibhiḥ karmakāṇḍasya ca pratikṣiptatvena trayyā 
<lb ed="vsa"/>dhūrtapralāpamātratvenāgnihotrāderjīvikāmātraprayojanatvāt | tathā 
<lb ed="vsa"/>cābhāṇakaḥ —</p> 
<p><lg><l>agnihotraṃ trayo vedāstridaṇḍaṃ bhasmaguṇṭhanam |</l> 
<l>buddhipauruṣahīnānāṃ jīviketi bṛhaspatiḥ ||</l></lg> iti |</p> 
<pb n="6"/> 
<p>ata eva kaṇṭakādijanyaṃ duḥkhameva narakaḥ | lokasiddho rājā 
<lb ed="vsa"/>parameśvaraḥ | dehocchedo mokṣaḥ | dehātmavāde ca sthūlo'haṃ kṛśo'haṃ 
<lb ed="vsa"/>kṛṣṇo'hamityādisāmānādhikaraṇyopapattiḥ | mama śarīramiti vyava- 
<lb ed="vsa"/>hāro rāhoḥ śira ityādivadaupacārikaḥ | tadetatsarvaṃ samagrāhi —</p> 
<p><lg><l>aṅganāliṅganājjanyasukhameva pumarthatā |</l> 
<l>kaṇṭakādivyathājanyaṃ duḥkhaṃ niraya ucyate || 1 ||</l></lg></p> 
<pb n="7"/> 
<p><lg><l>lokasiddho bhavedrājā pareśo nāparaḥ smṛtaḥ |</l> 
<l>dehasya nāśo muktistu na jñānānmuktiriṣyate || 2 ||</l></lg></p> 
<p><lg><l>atra catvāri bhūtāni bhūmivāryanalānilāḥ |</l> 
<l>caturbhyaḥ khalu bhūtebhyaścaitanyamupajāyate || 3 ||</l></lg></p> 
<p><lg><l>kiṇvādibhyaḥ sametebhyo dravyebhyo madaśaktivat |</l> 
<l>ahaṃ sthūlaḥ kṛśo'smīti sāmānādhikaraṇyataḥ || 4 ||</l></lg></p> 
<p><lg><l>dehaḥ sthaulyādiyogācca sa evātmā na cāparaḥ |</l> 
<l>mama deho'yamityuktiḥ saṃbhavedaupacārikī || 5 ||</l></lg> iti |</p> 
<p>syādetat | syādeṣa manoratho yadyanumānādeḥ prāmāṇyaṃ na syāt | 
<lb ed="vsa"/>asti ca prāmāṇyam | kathamanyathā dhūmopalambhānantaraṃ dhūmadhvaje 
<lb ed="vsa"/>prekṣāvatāṃ pravṛttirupapadyeta | nadyāstīre phalāni santīti vacanaśra- 
<lb ed="vsa"/>vaṇasamanantaraṃ phalārthināṃ nadītīre pravṛttiriti | tadetanmanorājya- 
<lb ed="vsa"/>vijṛmbhaṇam | vyāptipakṣadharmatāśāli hi liṅgaṃ gamakamabhyupagatamanu- 
<lb ed="vsa"/>mānaprāmāṇyavādibhiḥ | vyāptiścobhayavidhopādhividhuraḥ saṃbandhaḥ | 
<pb n="8"/> 
<lb ed="vsa"/>sa ca sattayā cakṣurādivannāṅgabhāvaṃ bhajate | kiṃ tu jñātatayā | kaḥ 
<lb ed="vsa"/>khalu jñānopāyo bhavet | na tāvatpratyakṣam | tacca bāhyamāntaraṃ vā- 
<lb ed="vsa"/>bhimatam | na prathamaḥ | tasya saṃprayuktaviṣayajñānajanakatvena bhavati 
<lb ed="vsa"/>prasarasaṃbhave'pi bhūtabhaviṣyatostadasaṃbhavena sarvopasaṃhāravatyā vyāpte- 
<lb ed="vsa"/>rdurjñānatvāt | na ca vyāptijñānaṃ sāmānyagocaramiti mantavyam |</p> 
<pb n="9"/> 
<p>vyaktyoravinābhāvābhāvaprasaṅgāt | nāpi caramaḥ | antaḥkaraṇasya 
<lb ed="vsa"/>bahirindriyatantratvena bāhye'rthe svātantryeṇa pravṛttyanupapatteḥ | 
<lb ed="vsa"/>taduktam —</p> 
<p>cakṣurādyuktaviṣayaṃ paratantraṃ bahirmanaḥ | (ta. vi. 20) iti | 
<lb ed="vsa"/>nāpyanumānaṃ vyāptijñānopāyaḥ | tatratatrāpyevamityanavasthādauḥsthya- 
<lb ed="vsa"/>prasaṅgāt | nāpi śabdastadupāyaḥ | kāṇādamatānusāreṇānumāna 
<lb ed="vsa"/>evāntarbhāvāt | anantarbhāve vā vṛddhavyavahārarūpaliṅgāvagatisā- 
<pb n="10"/> 
<lb ed="vsa"/>pekṣatayā prāguktadūṣaṇalaṅghanājaṅghālatvāt | dhūmadhūmadhvajayoravinā- 
<lb ed="vsa"/>bhāvo'stīti vacanamātre manvādivadviśvāsābhāvācca | anupadi- 
<lb ed="vsa"/>ṣṭāvinābhāvasya puruṣasyārthāntaradarśanenārthāntarānumityabhāve svārthā- 
<lb ed="vsa"/>numānakathāyāḥ kathāśeṣatvaprasaṅgācca kaiva kathā parārthānumānasya | 
<lb ed="vsa"/>upamānādikaṃ tu dūrāpāstam | teṣāṃ saṃjñāsaṃjñisaṃbandhādibodhaka- 
<lb ed="vsa"/>tvenānaupādhikasaṃbandhabodhakatvāsaṃbhavāt |</p> 
<p>kiṃ ca — upādhyabhāvopi duravagamaḥ | upādhīnāṃ pratyakṣatvaniyamā- 
<lb ed="vsa"/>saṃbhavena pratyakṣāṇāmabhāvasya pratyakṣatve'pyapratyakṣāṇāmabhāvasyāpratya-
<pb n="11"/> 
<lb ed="vsa"/>kṣatayānumānādyapekṣāyāmuktadūṣaṇānativṛtteḥ | api ca sādhanāvyāpa- 
<lb ed="vsa"/>katve sati sādhyasamavyāptiriti tallakṣaṇaṃ kakṣīkartavyam | taduktam —</p>
<p><lg><l>avyāptasādhano yaḥ sādhyasamavyāptirucyate sa upādhiḥ |</l> 
<l>śabde'nitye sādhye sakartṛkatvaṃ ghaṭatvamaśravatāṃ ca |</l> 
<l>vyāvartayitumupāttānyatra kramato viśeṣaṇāni trīṇi |</l> 
<l>tasmādidamanavadyaṃ samāsametyādinoktamācāryaiśca ||</l></lg> iti | 
<pb n="12"/></p> 
<p>tatra vidhyadhyavasāyapūrvakatvānniṣedhādhyavasāyasyopādhijñāne jāte 
<lb ed="vsa"/>tadabhāvaviśiṣṭasaṃbandharūpavyāptijñānaṃ vyāptijñānādhīnaṃ copādhijñā- 
<lb ed="vsa"/>namiti parasparāśrayavajraprahāradoṣo vajralepāyate | tasmāda- 
<lb ed="vsa"/>vinābhāvasya durbodhatayā nānumānādyavakāśaḥ | dhūmādijñānā- 
<lb ed="vsa"/>nantaramagnyādijñāne pravṛttiḥ pratyakṣamūlatayā bhrāntyā vā yujyate | 
<lb ed="vsa"/>kvacitphalapratilambhastu maṇimantrauṣadhādivadyādṛcchikaḥ | atasta- 
<pb n="13"/> 
<lb ed="vsa"/>tsādhyamadṛṣṭādikamapi nāsti | nanvadṛṣṭāniṣṭau jagadvaicitryamā- 
<lb ed="vsa"/>kasmikaṃ syāditi cet — na tadbhadram | svabhāvādeva tadupapatteḥ | 
<lb ed="vsa"/>taduktam —</p> 
<p><lg><l>agniruṣṇo jalaṃ śītaṃ samasparśastathānilaḥ |</l> 
<l>kenedaṃ citritaṃ tasmātsvabhāvāttadvyavasthitiḥ ||</l></lg> iti |</p> 
<p>tadetatsarvaṃ bṛhaspatināpyuktam —</p> 
<p><lg><l>na svargo nāpavargo vā naivātmā pāralaukikaḥ |</l> 
<l>naiva varṇāśramādīnāṃ kriyāśca phaladāyikāḥ || 1 ||</l></lg></p> 
<p><lg><l>agnihotraṃ trayo vedāstridaṇḍaṃ bhasmaguṇṭhanam |</l> 
<l>buddhipauruṣahīnānāṃ jīvikā dhātṛnirmitā || 2 ||</l></lg></p> 
<p><lg><l>paśuścennihataḥ svargaṃ jyotiṣṭome gamiṣyati |</l> 
<l>svapitā yajamānena tatra kasmānna hiṃsyate || 3 ||</l></lg></p> 
<p><lg><l>mṛtānāmapi jantūnāṃ śrāddhaṃ cettṛptikāraṇam |</l> 
<l>nirvāṇasya pradīpasya snehaḥ saṃvardhayecchikhām || 4 ||</l></lg> 
<pb n="14"/></p> 
<p><lg><l>gacchatāmiha jantūnāṃ vyarthaṃ pātheyakalpanam |</l> 
<l>gehasthakṛtaśrāddhena pathi tṛptiravāritā || 5 ||</l></lg></p> 
<p><lg><l>svargasthitā yadā tṛptiṃ gaccheyustatra dānataḥ |</l> 
<l>prāsādasyoparisthānāmatra kasmānna dīyate || 6 ||</l></lg></p> 
<p><lg><l>yāvajjīvetsukhaṃ jīvedṛṇaṃ kṛtvā ghṛtaṃ pibet |</l> 
<l>bhasmībhūtasya dehasya punarāgamanaṃ kutaḥ || 7 ||</l></lg></p> 
<p><lg><l>yadi gacchetparaṃ lokaṃ dehādeṣa vinirgataḥ |</l> 
<l>kasmādbhūyo na cāyāti bandhusnehasamākulaḥ || 8 ||</l></lg></p> 
<p><lg><l>tataśca jīvanopāyo brāhmaṇairvihitastviha |</l> 
<l>mṛtānāṃ pretakāryāṇi na tvanyadvidyate kvacit || 9 ||</l></lg></p> 
<p><lg><l>trayo vedasya kartāro bhaṇḍadhūrtaniśācarāḥ |</l> 
<l>jarbharīturpharītyādi paṇḍitānāṃ vacaḥ smṛtam || 10 ||</l></lg> 
<pb n="15"/></p> 
<p><lg><l>aśvasyātra hi śiśnaṃ tu patnīgrāhyaṃ prakīrtitam |</l> 
<l>bhaṇḍaistadvatparaṃ caiva grāhyajātaṃ prakīrtitam || 11 ||</l></lg></p> 
<p><lg><l>māṃsānāṃ khādanaṃ tadvanniśācarasamīritam ||</l></lg> iti |</p> 
<p>tasmādbahūnāṃ prāṇināmanugrahārthaṃ cārvākamatamāśrayaṇīyamiti 
<lb ed="vsa"/>ramaṇīyam ||</p> 
<lb ed="vsa"/><trailer>iti śrīmatsāyaṇamādhavīye sarvadarśanasaṃgrahe cārvākadarśanam ||</trailer>
</div> 
<div n="2"><pb n="16"/> 
<head>|| atha bauddhadarśanam || 2 ||</head> 

<p>atra bauddhairabhidhīyate | yadabhyadhāyi — avinābhāvo durbodha iti 
<lb ed="vsa"/>tadasādhīyaḥ | tādātmyatadutpattibhyāmavinābhāvasya sujñānatvāt | 
<lb ed="vsa"/>taduktam —</p> 
<p><lg><l>kāryakāraṇabhāvādvā svabhāvādvā niyāmakāt |</l> 
<l>avinābhāvaniyamo'darśanānna na darśanāt ||</l></lg> (nyā. bi.) iti |</p> 
<p>anvayavyatirekāvavinābhāvaniścāyakāviti pakṣe sādhyasādhana- 
<lb ed="vsa"/>yoravyabhicāro duravadhāraṇo bhavet | bhūte bhaviṣyati vartamāne cānu- 
<lb ed="vsa"/>palabhyamānerthe vyabhicāraśaṅkāyā anivāraṇāt | nanu tathāvidhasthale 
<lb ed="vsa"/>tāvake'pi mate vyabhicāraśaṅkā duṣparihareti cet — maivaṃ vocaḥ | vi- 
<lb ed="vsa"/>nāpi kāraṇaṃ kāryamutpadyatāmityevaṃvidhāyāḥ śaṅkāyā vyāghātāva- 
<lb ed="vsa"/>dhikatayā nivṛttatvāt | tadeva hyāśaṅkyeta yasminnāśaṅkyamāne vyāghā- 
<pb n="17"/> 
<lb ed="vsa"/>tādayo nāvatareyuḥ | taduktam — vyāghātāvadhirāśaṅkā (kusu. 3 | 7) 
<lb ed="vsa"/>iti | tasmāttadutpattiniścayenāvinābhāvo niścīyate | tadutpattini- 
<lb ed="vsa"/>ścayaśca kāryahetvoḥ pratyakṣopalambhānupalambhapañcakanibandhanaḥ | kārya- 
<lb ed="vsa"/>syotpatteḥ prāganupalambhaḥ kāraṇopalambhe satyupalambhaḥ upalabdhasya 
<lb ed="vsa"/>paścātkāraṇānupalambhādanupalambhaḥ iti pañcakāraṇyā dhūmadhūmadhvaja- 
<lb ed="vsa"/>yoḥ kāryakāraṇabhāvo niścīyate | tathā tādātmyaniścayenāpyavinā- 
<lb ed="vsa"/>bhāvo niścīyate | yadi śiṃśapā vṛkṣatvamatipatetsvātmānameva jahyā- 
<lb ed="vsa"/>diti vipakṣe bādhakapravṛtteḥ | apravṛtte tu bādhake bhūyaḥ sahabhāvopa- 
<lb ed="vsa"/>lambhepi vyabhicāraśaṅkāyāḥ ko nivārayitā | śiṃśapāvṛkṣayośca 
<lb ed="vsa"/>tādātmyaniścayo vṛkṣoyaṃ śiṃśapeti sāmānādhikaraṇyabalādupapa- 
<lb ed="vsa"/>dyate | na hyatyantābhede tatsaṃbhavati | paryāyatvena yugapatprayogāyo- 
<pb n="18"/> 
<lb ed="vsa"/>gāt | nāpyatyantabhede | gavāśvayoranupalambhāt | tasmātkāryātmānau 
<lb ed="vsa"/>kāraṇātmānāvanumāpayata iti siddham |</p> 
<p>yadi kaścitprāmāṇyamanumānasya nāṅgīkuryāttaṃ prati brūyāt | 
<lb ed="vsa"/>anumānaṃ pramāṇaṃ na bhavatītyetāvanmātramucyate tatra na kiṃcana sādha- 
<lb ed="vsa"/>namupanyasyata upanyasyate vā | na prathamaḥ | aśiraskavacanasyopanyāse 
<lb ed="vsa"/>sādhyāsiddheḥ |</p> 
<p><lg><l>ekākinī pratijñā hi pratijñātaṃ na sādhayet |</l></lg> 
<lb ed="vsa"/>iti nyāyāt | nāpi caramaḥ | anumānaṃ pramāṇaṃ na bhavatīti bruvā- 
<lb ed="vsa"/>ṇena vacanapramāṇamanabhyupagacchatā tvayā svaparakīyaśāstre prāmāṇye- 
<lb ed="vsa"/>nopagṛhītasya vacanasyopanyāse mama mātā vandhyetivadvyāghātāpā- 
<lb ed="vsa"/>tāt | kiṃ ca pramāṇatadābhāsavyavasthāpanaṃ tatsamānajātīyatvāditi 
<pb n="19"/> 
<lb ed="vsa"/>vadatā bhavataiva svīkṛtaṃ svabhāvānumānam | paragatā vipratipattistu 
<lb ed="vsa"/>vacanaliṅgeneti bruvatā kāryaliṅgakamanumānam | anupalabdhyā 
<lb ed="vsa"/>kaṃcidarthaṃ pratiṣedhayatānupalabdhiliṅgakamanumānam | tathā coktaṃ 
<lb ed="vsa"/>tathāgataiḥ —</p> 
<p><lg><l>pramāṇāntarasāmānyasthiteranyadhiyo gateḥ |</l> 
<l>pramāṇāntarasadbhāvaḥ pratiṣedhācca kasyacit ||</l></lg> iti | 
<lb ed="vsa"/>parākrāntaṃ cātra sūribhiriti granthabhūyastvabhayāduparamyate |</p> 
<p>te ca bauddhāścaturvidhayā bhāvanayā paramapuruṣārthaṃ kathayanti | te ca 
<lb ed="vsa"/>mādhyamikayogācārasautrāntikavaibhāṣikasaṃjñābhiḥ prasiddhā bauddhā 
<lb ed="vsa"/>yathākramaṃ sarvaśūnyatvabāhyārthaśūnyatvabāhyārthānumeyatvabāhyārthapratyakṣa- 
<lb ed="vsa"/>tvavādānātiṣṭhante | yadyapi bhagavānbuddha eka eva bodhayitā tathāpi 
<lb ed="vsa"/>boddhavyānāṃ buddhibhedāccāturvidhyam | yathā gatostamarka ityukte jāra- 
<lb ed="vsa"/>caurānūcānādayaḥ sveṣṭānusāreṇābhisaraṇaparasvaharaṇasadācaraṇādi- 
<lb ed="vsa"/>samayaṃ budhyante | sarvaṃ kṣaṇikaṃ kṣaṇikaṃ duḥkhaṃ duḥkhaṃ svalakṣaṇaṃ svala- 
<lb ed="vsa"/>kṣaṇaṃ śūnyaṃ śūnyamiti bhāvanācatuṣṭayamupadiṣṭaṃ draṣṭavyam | tatra kṣaṇi- 
<pb n="20"/> 
<lb ed="vsa"/>katvaṃ nīlādikṣaṇānāṃ sattvenānumātavyaṃ yatsattatkṣaṇikaṃ yathā jala- 
<lb ed="vsa"/>dharapaṭalaṃ santaścāmī bhāvā iti | na cāyamasiddho hetuḥ | arthakriyā- 
<lb ed="vsa"/>kāritvalakṣaṇasya sattvasya nīlādikṣaṇānāṃ pratyakṣasiddhatvāt | vyāpa- 
<lb ed="vsa"/>kavyāvṛttyā vyāpyavyāvṛttiriti nyāyena vyāpakakramākramavyāvṛttāva- 
<lb ed="vsa"/>kṣaṇikātsattvavyāvṛtteḥ siddhatvācca | taccārthakriyākāritvaṃ kramākra- 
<lb ed="vsa"/>mābhyāṃ vyāptam | na ca kramākramābhyāmanyaḥ prakāraḥ saṃbhavati |</p> 
<p><lg><l>parasparavirodhe hi na prakārāntarasthitiḥ |</l> 
<l>naikatāpi viruddhānāmuktimātravirodhataḥ ||</l></lg> (kusu. 3 | 8) 
<lb ed="vsa"/>iti nyāyena vyāghātasyodbhaṭatvāt | tau ca kramākramau sthāyinaḥ 
<lb ed="vsa"/>sakāśādvyāvartamānāvarthakriyāmapi vyāvartayantau kṣaṇikatvapakṣa eva 
<lb ed="vsa"/>sattvaṃ vyavasthāpayata iti siddham |</p> 
<p>nanvakṣaṇikasyārthakriyākāritvaṃ kiṃ na syāditi cet — tadayuktam | 
<lb ed="vsa"/>vikalpāsahatvāt | tathā hi — vartamānārthakriyākaraṇakāletītā- 
<lb ed="vsa"/>nāgatayoḥ kimarthakriyayoḥ sthāyinaḥ sāmarthyamasti no vā | ādye 
<lb ed="vsa"/>tayoranirākaraṇaprasaṅgaḥ | samarthasya kṣepāyogāt | yadyadā yatkaraṇasa- 
<pb n="21"/> 
<lb ed="vsa"/>marthaṃ tattadā tatkarotyeva yathā sāmagrī svakāryaṃ samarthaścāyaṃ bhāva 
<lb ed="vsa"/>iti prasaṅgānumānācca | dvitīye kadāpi na kuryāt | sāmarthyamātrā- 
<lb ed="vsa"/>nubandhitvādarthakriyākāritvasya | yadyadā yanna karoti tattadā tatrā- 
<lb ed="vsa"/>samarthaṃ yathā hi śilāśakalamaṅkure | na caiṣa vartamānārthakriyākaraṇa- 
<lb ed="vsa"/>kāle vṛttavartiṣyamāṇe arthakriye karotīti tadviparyayācca | nanu krama- 
<lb ed="vsa"/>vatsahakārilābhātsthāyinotītānāgatayoḥ krameṇa karaṇamupapadyata 
<lb ed="vsa"/>iti cet — tatredaṃ bhavānpṛṣṭo vyācaṣṭām | sahakāriṇaḥ kiṃ bhāvasyo- 
<lb ed="vsa"/>pakurvanti na vā | na cennāpekṣaṇīyāste | akiṃcitkurvatāṃ teṣāṃ tāda- 
<lb ed="vsa"/>rthyāyogāt | atha bhāvastaiḥ sahakāribhiḥ sahaiva kāryaṃ karotīti 
<lb ed="vsa"/>svabhāva iti cet | aṅga tarhi sahakāriṇo na jahyāt | pratyuta palāya- 
<lb ed="vsa"/>mānānapi gale pāśena baddhvā kṛtyaṃ kāryaṃ kuryāt | svabhāvasyānapā- 
<lb ed="vsa"/>yāt | upakārakatvapakṣe soyamupakāraḥ kiṃ bhāvādbhidyate na vā | 
<pb n="22"/> 
<lb ed="vsa"/>bhedapakṣa āgantukasyaiva tasya kāraṇatvaṃ syāt | na bhāvasyākṣaṇikasya | 
<lb ed="vsa"/>āgantukātiśayānvayavyatirekānuvidhāyitvātkāryasya | taduktam —</p> 
<p><lg><l>varṣātapābhyāṃ kiṃ vyomnaścarmaṇyasti tayoḥ phalam |</l> 
<l>carmopamaścetsonityaḥ khatulyaścedasatphalaḥ ||</l></lg> iti |</p> 
<p>kiṃ ca sahakārijanyotiśayaḥ kimatiśayāntaramārabhate na vā | 
<lb ed="vsa"/>ubhayathāpi prāguktadūṣaṇapāṣāṇavarṣaṇaprasaṅgaḥ | atiśayāntarārambhapakṣe 
<pb n="23"/> 
<lb ed="vsa"/>bahumukhānavasthādauḥsthyamapi syāt | atiśaye janayitavye saha- 
<lb ed="vsa"/>kāryantarāpekṣāyāṃ tatparamparāpāta ityekānavasthāstheyā | tathā 
<lb ed="vsa"/>sahakāribhiḥ salilapavanādibhiḥ padārthasārthairādhīyamāne bījasyā- 
<lb ed="vsa"/>tiśaye bījamutpādakamabhyupeyam | aparathā tadabhāvepyatiśayaḥ 
<lb ed="vsa"/>prādurbhavet | bījaṃ cātiśayamādadhānaṃ sahakārisāpekṣamevādhatte | 
<lb ed="vsa"/>anyathā sarvadopakārāpattāvaṅkurasyāpi sadodayaḥ prasajyeta | tasmāda- 
<lb ed="vsa"/>tiśayārthamapekṣyamāṇaiḥ sahakāribhiratiśayāntaramādheyaṃ bīje | tasmi- 
<lb ed="vsa"/>nnapyupakāre pūrvanyāyena sahakārisāpekṣasya bījasya janakatve saha- 
<lb ed="vsa"/>kārisaṃpādyabījagatātiśayānavasthā prathamā vyavasthitā | athopa- 
<lb ed="vsa"/>kāraḥ kāryārthamapekṣyamāṇopi bījādinirapekṣaṃ kāryaṃ janayati 
<lb ed="vsa"/>tatsāpekṣaṃ vā | prathame bījāderahetutvamāpatet | dvitīyepekṣyamā- 
<lb ed="vsa"/>ṇena bījādinopakāretiśaya ādheyaḥ | evaṃ tatra tatrāpīti bījā- 
<lb ed="vsa"/>dijanyātiśayaniṣṭhātiśayaparamparāpāta iti dvitīyānavasthā sthirā 
<lb ed="vsa"/>bhavet | evamapekṣyamāṇenopakāreṇa bījādau dharmiṇyupakārāntaramādhe- 
<lb ed="vsa"/>yamityupakārādheyabījāśrayātiśayaparamparāpāta iti tṛtīyānavasthā 
<lb ed="vsa"/>duravasthā syāt | atha bhāvādabhinnotiśayaḥ sahakāribhirādhīyata 
<pb n="24"/> 
<lb ed="vsa"/>ityabhyupagamyate tarhi prācīno bhāvonatiśayātmā nivṛttonyaścāti- 
<lb ed="vsa"/>śayātmā kurvadrūpādipadavedanīyo jāyata iti phalitaṃ mamāpi mano- 
<lb ed="vsa"/>rathadrumeṇa | tasmātkrameṇākṣaṇikasyārthakriyā durghaṭā |</p> 
<p>nāpyakrameṇa ghaṭate | vikalpāsahatvāt | tathā hi | yugapatsa- 
<lb ed="vsa"/>kalakāryakaraṇasamarthaḥ svabhāvastaduttarakālamanuvartate na vā | prathame 
<lb ed="vsa"/>tatkālavatkālāntarepi tāvatkāryakaraṇamāpatet | dvitīye sthāyi- 
<lb ed="vsa"/>tvavṛttyāśā mūṣikabhakṣitabījādāvaṅkurādijananaprārthanāmanuharet | 
<lb ed="vsa"/>yadviruddhadharmādhyastaṃ tannānā yathā śītoṣṇe | viruddhadharmādhyasta- 
<lb ed="vsa"/>ścāyamiti jaladhare pratibandhasiddhiḥ | na cāyamasiddho hetuḥ | 
<lb ed="vsa"/>sthāyini kālabhedena sāmarthyāsāmarthyayoḥ prasaṅgatadviparyayasiddha- 
<lb ed="vsa"/>tvāt | tatrāsāmarthyasādhakau prasaṅgatadviparyayau prāguktau | sāmarthya- 
<pb n="25"/> 
<lb ed="vsa"/>sādhakāvabhidhīyete | yadyadā yajjananāsamarthaṃ tattadā tanna karoti 
<lb ed="vsa"/>yathā śilāśakalamaṅkuram | asamarthaścāyaṃ vartamānārthakriyākaraṇakā- 
<lb ed="vsa"/>letītānāgatayorarthakriyayoriti prasaṅgaḥ | yadyadā yatkaroti tattadā 
<lb ed="vsa"/>tatra samarthaṃ yathā sāmagrī svakārye | karoti cāyamatītānāgatakāle 
<lb ed="vsa"/>tatkālavartinyāvarthakriye bhāva iti prasaṅgavyatyayo viparyayaḥ | 
<lb ed="vsa"/>tasmādvipakṣe kramayaugapadyavyāvṛttyā vyāpakānupalambhenādhigatavyati- 
<lb ed="vsa"/>rekavyāptikaṃ prasaṅgatadviparyayabalādgṛhītānvayavyāptikaṃ ca sattvaṃ kṣaṇi- 
<pb n="26"/> 
<lb ed="vsa"/>katvapakṣa eva vyavasthāsyatīti siddham | taduktaṃ jñānaśriyā —</p> 
<p><lg><l>yatsattatkṣaṇikaṃ yathā jaladharaḥ santaśca bhāvā amī</l> 
<l>sattā śaktirihārthakarmaṇi miteḥ siddheṣu siddhā na sā |</l> 
<l>nāpyekaiva vidhānyathā parakṛtenāpi kriyādirbhaved</l> 
<l>dvedhāpi kṣaṇabhaṅgasaṃgatirataḥ sādhye ca viśrāmyati ||</l></lg> iti |</p> 
<p>na ca kaṇabhakṣākṣacaraṇādipakṣakakṣīkāreṇa sattāsāmānyayogi- 
<lb ed="vsa"/>tvameva sattvamiti mantavyam | sāmānyaviśeṣasamavāyānāmasattvapra- 
<lb ed="vsa"/>saṅgāt | na ca tatra svarūpasattānibandhanaḥ sadvyavahāraḥ | prayojaka- 
<lb ed="vsa"/>gauravāpatteḥ | anugatatvānanugatatvavikalpaparāhateśca | sarṣapamahīdha- 
<lb ed="vsa"/>rādiṣu vilakṣaṇeṣu kṣaṇeṣvanugatasyākārasya maṇiṣu sūtravadbhūta- 
<lb ed="vsa"/>gaṇeṣu guṇavaccāpratibhāsanācca | kiṃ ca sāmānyaṃ sarvagataṃ svāśraya- 
<pb n="27"/> 
<lb ed="vsa"/>sarvagataṃ vā | prathame sarvavastusaṃkaraprasaṅgaḥ | apasiddhāntāpattiśca | 
<lb ed="vsa"/>yataḥ proktaṃ praśastapādena svaviṣayasarvagatamiti | kiṃ ca vidyamāne 
<lb ed="vsa"/>ghaṭe vartamānaṃ sāmānyamanyatra jāyamānena saṃbadhyamānaṃ tasmādāgaccha- 
<lb ed="vsa"/>tsaṃbadhyate anāgacchadvā | ādye dravyatvāpattiḥ | dvitīye saṃbandhānu- 
<lb ed="vsa"/>papattiḥ | kiṃ ca vinaṣṭe ghaṭe sāmānyamavatiṣṭhate vinaśyati sthānāntaraṃ 
<lb ed="vsa"/>gacchati vā | prathame nirādhāratvāpattiḥ | dvitīye nityatvavācoyuktya- 
<lb ed="vsa"/>yuktiḥ | tṛtīye dravyatvaprasaktiḥ | ityādidūṣaṇagrahagrastatvātsāmānya- 
<lb ed="vsa"/>maprāmāṇikam | taduktam —</p> 
<p><lg><l>anyatra vartamānasya tatonyasthānajanmani |</l> 
<l>tasmādacalataḥ sthānādvṛttirityatiyuktatā ||</l></lg></p> 
<p><lg><l>yatrāsau vartate bhāvastena saṃbadhyate na tu |</l> 
<l>taddeśinaṃ ca vyāpnoti kimapyetanmahādbhutam ||</l></lg></p> 
<p><lg><l>na yāti na ca tatrāsīdasti paścānna cāṃśavat |</l> 
<l>jahāti pūrvaṃ nādhāramaho vyasanasaṃtatiḥ ||</l></lg> iti | 
<pb n="28"/> 
<lb ed="vsa"/>anuvṛttapratyayaḥ kimālambana iti cet — aṅga, anyāpohālambana 
<lb ed="vsa"/>eveti saṃtoṣṭavyamāyuṣmatetyalamatiprasaṅgena |</p> 
<p>sarvasya saṃsārasya duḥkhātmakatvaṃ sarvatīrthakarasaṃmatam | anyathā 
<lb ed="vsa"/>tannivivṛtsūnāṃ teṣāṃ tannivṛttyupāye pravṛttyanupapatteḥ | tasmātsarvaṃ 
<lb ed="vsa"/>duḥkhaṃ duḥkhamiti bhāvanīyam | nanu kiṃvaditi pṛṣṭe dṛṣṭāntaḥ kathanīya 
<lb ed="vsa"/>iti cet — maivam | svalakṣaṇānāṃ kṣaṇānāṃ kṣaṇikatayā sālakṣaṇyābhāvā- 
<lb ed="vsa"/>detena sadṛśamaparamiti vaktumaśakyatvāt | tataḥ svalakṣaṇaṃ svalakṣaṇa- 
<lb ed="vsa"/>miti bhāvanīyam | evaṃ śūnyaṃ śūnyamityapi bhāvanīyam | svapne jāgaraṇe 
<lb ed="vsa"/>ca na mayā dṛṣṭamidaṃ rajatādīti viśiṣṭaniṣedhasyopalambhāt | yadi 
<pb n="29"/> 
<lb ed="vsa"/>dṛṣṭaṃ sattadā tadviśiṣṭasya darśanasyedaṃtāyā adhiṣṭhānasya ca tasminnadhya- 
<lb ed="vsa"/>stasya rajatatvādestatsaṃbandhasya ca samavāyādeḥ sattvaṃ syāt | na 
<lb ed="vsa"/>caitadiṣṭaṃ kasyacidvādinaḥ | na cārdhajaratīyamucitam | na hi kukkuṭyā 
<lb ed="vsa"/>eko bhāgaḥ pākāyāparo bhāgaḥ prasavāya kalpyatāmiti kalpyate | 
<lb ed="vsa"/>tasmādadhyastādhiṣṭhānatatsaṃbandhadarśanadraṣṭṝṇāṃ madhya ekasyānekasya vā 
<lb ed="vsa"/>asattve niṣedhaviṣayatvena sarvasyāsattvaṃ balādāpatediti bhagavatopa- 
<lb ed="vsa"/>diṣṭe mādhyamikāstāvaduttamaprajñā itthamacīkathan — bhikṣupādaprasāraṇa- 
<lb ed="vsa"/>nyāyena kṣaṇabhaṅgādyabhidhānamukhena sthāyitvānukūlavedanīyatvānugata- 
<lb ed="vsa"/>tvasarvasatyatvabhramavyāvartanena sarvaśūnyatāyāmeva paryavasānam | ata- 
<lb ed="vsa"/>stattvaṃ sadasadubhayānubhayātmakacatuṣkoṭivinirmuktaṃ śūnyameva | tathā 
<lb ed="vsa"/>hi | yadi ghaṭādeḥ sattvaṃ svabhāvastarhi kārakavyāpāravaiyarthyam | asattvaṃ 
<lb ed="vsa"/>svabhāva iti pakṣe prācīna eva doṣaḥ prāduḥṣyāt | yathoktam —</p> 
<p><lg><l>na sataḥ kāraṇāpekṣā vyomāderiva yujyate |</l> 
<l>kāryasyāsaṃbhavī hetuḥ khapuṣpāderivāsataḥ ||</l></lg> iti | 
<lb ed="vsa"/>virodhāditarau pakṣāvanupapannau | taduktaṃ bhagavatā laṅkāvatāre —</p> 
<p><lg><l>buddhyā vivicyamānānāṃ svabhāvo nāvadhāryate |</l> 
<l>ato nirabhilapyāste niḥsvabhāvāśca darśitāḥ ||</l></lg> iti |</p> 
<p><lg><l>idaṃ vastubalāyātaṃ yadvadanti vipaścitaḥ |</l> 
<l>yathā yathārthāścintyante viśīryante tathā tathā ||</l></lg> iti ca | 
<lb ed="vsa"/>na kvacidapi pakṣe vyavatiṣṭhata ityarthaḥ | dṛṣṭārthavyavahāraśca svapnavya- 
<lb ed="vsa"/>vahāravatsaṃvṛtyā saṃgacchate | ata evoktam — 
<pb n="30"/></p> 
<p><lg><l>parivrāṭkāmukaśunāmekasyāṃ pramadātanau |</l> 
<l>kuṇapaḥ kāminī bhakṣya iti tisro vikalpanāḥ ||</l></lg> iti | 
<lb ed="vsa"/>tadevaṃ bhāvanācatuṣṭayavaśānnikhilavāsanānivṛttau paranirvāṇaṃ śūnya- 
<lb ed="vsa"/>rūpaṃ setsyatīti vayaṃ kṛtārthāḥ nāsmākamupadeśyaṃ kiṃcidastīti | 
<lb ed="vsa"/>śiṣyaistāvadyogaścācāraśceti dvayaṃ karaṇīyam | tatrāprāptasyārthasya 
<lb ed="vsa"/>prāptaye paryanuyogo yogaḥ | gurūktasyārthasyāṅgīkaraṇamācāraḥ | gurū- 
<lb ed="vsa"/>ktasyāṅgīkaraṇāduttamāḥ paryanuyogasyākaraṇādadhamāśca | atasteṣāṃ 
<lb ed="vsa"/>mādhyamikā iti prasiddhiḥ |</p> 
<p>gurūktaṃ bhāvanācatuṣṭayaṃ bāhyārthasya śūnyatvaṃ cāṅgīkṛtyāntarasya 
<lb ed="vsa"/>śūnyatvaṃ cāṅgīkṛtaṃ kathamiti paryanuyogasya karaṇātkeṣāṃcidyogācā- 
<lb ed="vsa"/>raprathā | eṣā hi teṣāṃ paribhāṣā — svayaṃvedanaṃ tāvadaṅgīkāryam | anyathā 
<lb ed="vsa"/>jagadāndhyaṃ prasajyeta | tatkīrtitaṃ dharmakīrtinā —</p> 
<p><lg><l>apratyakṣopalambhasya nārthadṛṣṭiḥ prasidhyati |</l></lg> iti | 
<lb ed="vsa"/>bāhyaṃ grāhyaṃ nopapadyata eva | vikalpānupapatteḥ | artho jñānagrāhyo 
<lb ed="vsa"/>bhavannutpanno bhavati anutpanno vā | na pūrvaḥ | utpannasya sthityabhā- 
<lb ed="vsa"/>vāt | nāparaḥ | anutpannasyāsattvāt | atha manyethāḥ atīta evārtho 
<lb ed="vsa"/>jñānagrāhyastajjanakatvāditi tadapi bālabhāṣitam | vartamānatā- 
<lb ed="vsa"/>vabhāsavirodhāt | indriyāderapi jñānajanakatvena grāhyatvaprasaṅgācca | 
<lb ed="vsa"/>kiṃ ca grāhyaḥ kiṃ paramāṇurūporthovayavirūpo vā | na caramaḥ | kṛtsnai- 
<lb ed="vsa"/>kadeśavikalpādinā tannirākaraṇāt | na prathamaḥ | atīndriyatvāt | 
<lb ed="vsa"/>ṣaṭkena yugapadyogasya bādhakatvācca | yathoktam — 
<pb n="31"/></p> 
<p><lg><l>ṣaṭkena yugapadyogātparamāṇoḥ ṣaḍaṃśatā |</l> 
<l>teṣāmapyekadeśatve piṇḍaḥ syādaṇumātrakaḥ ||</l></lg> iti | 
<lb ed="vsa"/>tasmātsvavyatiriktagrāhyavirahāttadātmikā buddhiḥ svayameva svātmarū- 
<lb ed="vsa"/>paprakāśikā prakāśavaditi siddham | taduktam —</p> 
<p><lg><l>nānyonubhāvyo buddhyāsti tasyā nānubhavo'paraḥ |</l> 
<l>grāhyagrāhakavaidhuryātsvayaṃ saiva prakāśate ||</l></lg> iti | 
<lb ed="vsa"/>grāhyagrāhakayorabhedaścānumātavyaḥ | yadvedyate yena vedanena tattato 
<lb ed="vsa"/>na bhidyate yathā jñānenātmā | vedyante taiśca nīlādayaḥ | bhede hi 
<lb ed="vsa"/>satyadhunānenārthasya saṃbandhitvaṃ na syāt | tādātmyasya niyamahe- 
<pb n="32"/> 
<lb ed="vsa"/>torabhāvāt | tadutpatteraniyāmakatvāt | yaścāyaṃ grāhyagrāhakasaṃvi- 
<lb ed="vsa"/>ttīnāṃ pṛthagavabhāsaḥ sa ekasmiṃścandramasi dvitvāvabhāsa iva bhramaḥ | 
<lb ed="vsa"/>atrāpyanādiravicchinnapravāhā bhedavāsanaiva nimittam | yathoktam —</p> 
<p><lg><l>sahopalambhaniyamādabhedo nīlataddhiyoḥ |</l> 
<l>bhedaśca bhrāntivijñānairdṛśyetendāvivādvaye ||</l></lg> iti |</p> 
<p><lg><l>avibhāgopi buddhyātmā viparyāsitadarśanaiḥ |</l> 
<l>grāhyagrāhakasaṃvittibhedavāniva lakṣyate ||</l></lg> iti ca | 
<lb ed="vsa"/>na ca rasavīryavipākādi samānamāśāmodakopārjitamodakānāṃ syā- 
<lb ed="vsa"/>diti veditavyam | vastuto vedyavedakākāravidhurāyā api buddhervya- 
<pb n="33"/> 
<lb ed="vsa"/>vahartṛparijñānānurodhena vibhinnagrāhyagrāhakākārarūpavattayā timirā- 
<lb ed="vsa"/>dyupahatākṣṇāṃ keśoṇḍukanāḍījñānabhedavadanādyupaplavavāsanāsāmarthyā- 
<lb ed="vsa"/>dvyavasthopapatteḥ paryanuyogāyogāt | yathoktam —</p> 
<p><lg><l>avedyavedakākārā yathā bhrāntairnirīkṣyate |</l> 
<l>vibhaktalakṣaṇagrāhyagrāhakākāraviplavā ||</l></lg></p> 
<p><lg><l>tathā kṛtavyavastheyaṃ keśādijñānabhedavat |</l> 
<l>yadā tadā na saṃcodyā grāhyagrāhakalakṣaṇā ||</l></lg> iti | 
<lb ed="vsa"/>tasmādbuddhirevānādivāsanāvaśādanekākārāvabhāsata iti siddham | 
<lb ed="vsa"/>tataśca prāguktabhāvanāpracayabalānnikhilavāsanocchedavigalitavivi- 
<lb ed="vsa"/>dhaviṣayākāropaplavaviśuddhavijñānodayo mahodaya iti |</p> 
<p>anye tu manyante | yathoktaṃ bāhyaṃ vastujātaṃ nāstīti tadayuktam | 
<lb ed="vsa"/>pramāṇābhāvāt | na ca sahopalambhaniyamaḥ pramāṇamiti vaktavyam | 
<lb ed="vsa"/>vedyavedakayorabhedasādhakatvenābhimatasya tasyāprayojakatvena saṃdigdha- 
<pb n="34"/> 
<lb ed="vsa"/>vipakṣavyāvṛttikatvāt | nanu bhede sahopalambhaniyamātmakaṃ sādhanaṃ 
<lb ed="vsa"/>na syāditi cenna | jñānasyāntarmukhatayā jñeyasya bahirmukhatayā ca bhedena 
<lb ed="vsa"/>pratibhāsamānatvāt | ekadeśatvaikakālatvalakṣaṇasahatvaniyamāsaṃbha- 
<lb ed="vsa"/>vācca | kiṃ ca nīlādyarthasya jñānākāratvehamiti pratibhāsaḥ syāt | 
<lb ed="vsa"/>na tvidamiti pratipattiḥ | pratyayādavyatirekāt | athocyate jñānasva- 
<lb ed="vsa"/>rūpopi nīlākāro bhrāntyā bahirvadbhedena pratibhāsata iti na ca tatrā- 
<lb ed="vsa"/>hamullekha iti | tathoktam — 
<pb n="35"/></p> 
<p><lg><l>paricchedāntarādyoyaṃ bhāgo bahiriva sthitaḥ |</l> 
<l>jñānasyābhedino bhedapratibhāsopyupaplavaḥ ||</l></lg> iti |</p> 
<p><lg><l>yadantarjñeyatattvaṃ tadbahirvadavabhāsate |</l></lg> iti ca | 
<lb ed="vsa"/>tadayuktam | bāhyārthābhāve tadvyutpattirahitatayā bahirvadityupamā- 
<lb ed="vsa"/>nokterayukteḥ | na hi vasumitro vandhyāputravadavabhāsata iti prekṣā- 
<lb ed="vsa"/>vānācakṣīta | bhedapratibhāsasya bhrāntatve'bhedapratibhāsasya prāmāṇyaṃ 
<lb ed="vsa"/>tatprāmāṇye ca bhedapratibhāsasya bhrāntatvamiti parasparāśrayaprasaṅgācca | 
<lb ed="vsa"/>avisaṃvādānnīlatādikameva saṃvidānā bāhyamevopādadate jagatyupe- 
<lb ed="vsa"/>kṣante cāntaramiti vyavasthādarśanācca | evaṃ cāyamabhedasādhako hetu- 
<lb ed="vsa"/>rgomayapāyasīyanyāyavadābhāsatāṃ bhajet | ato bahirvaditi vadatā 
<pb n="36"/> 
<lb ed="vsa"/>bāhyaṃ grāhyameveti bhāvanīyamiti bhavadīya eva bāṇo bhavantaṃ praharet |</p> 
<p>nanu jñānādbhinnakālasyārthasya grāhyatvamanupapannamiti cet — tadanu- 
<lb ed="vsa"/>papannam | indriyasaṃnikṛṣṭasya viṣayasyotpādye jñāne svākārasamarpaka- 
<lb ed="vsa"/>tayā samarpitena cākāreṇa tasyārthasyānumeyatopapaḥtte | ata eva 
<lb ed="vsa"/>paryanuyogaparihārau samagrāhiṣātām —</p> 
<p><lg><l>bhinnakālaṃ kathaṃ grāhyamiti cedgrāhyatāṃ viduḥ |</l> 
<l>hetutvameva ca vyakterjñānākārārpaṇakṣamam ||</l></lg> iti | 
<lb ed="vsa"/>tathā ca yathā puṣṭyā bhojanamanumīyate yathā ca bhāṣayā deśaḥ yathā 
<lb ed="vsa"/>vā saṃbhrameṇa snehaḥ tathā jñānākāreṇa jñeyamanumeyam | taduktam —</p> 
<p><lg><l>arthena ghaṭayatyenāṃ na hi muktvārtharūpatām |</l> 
<l>tasmātprameyādhigateḥ pramāṇaṃ meyarūpatā ||</l></lg> iti | 
<lb ed="vsa"/>na hi vittisattaiva tadvedanā yuktā | tasyāḥ sarvatrāviśeṣāt | tāṃ 
<pb n="37"/> 
<lb ed="vsa"/>tu sārūpyamāviśatsarūpayituṃ ghaṭayediti ca | tathā bāhyārthasadbhāve 
<lb ed="vsa"/>prayogaḥ — ye yasminsatyapi kādācitkāste sarve tadatiriktasāpekṣāḥ | 
<lb ed="vsa"/>yathā-avivakṣati ajigamiṣati mayi vacanagamanapratibhāsā viva- 
<lb ed="vsa"/>kṣujigamiṣupuruṣāntarasaṃtānasāpekṣāḥ | tathā ca vivādādhyāsitāḥ 
<lb ed="vsa"/>pravṛttipratyayāḥ satyapyālayavijñāne kadācideva nīlādyullekhina iti | 
<lb ed="vsa"/>tatrālayavijñānaṃ nāmāhamāspadaṃ vijñānam | nīlādyullekhi ca vijñānaṃ 
<lb ed="vsa"/>pravṛttivijñānam | yathoktam —</p> 
<p><lg><l>tatsyādālayavijñānaṃ yadbhavedahamāspadam |</l> 
<l>tatsyātpravṛttivijñānaṃ yannīlādikamullikhet ||</l></lg> iti | 
<lb ed="vsa"/>tasmādālayavijñānasaṃtānātiriktaḥ kādācitkapravṛttivijñānaheturbā- 
<lb ed="vsa"/>hyortho grāhya eva na vāsanāparipākapratyayakādācitkatvātkadā- 
<lb ed="vsa"/>cidutpāda iti veditavyam |</p> 
<p>vijñānavādinaye hi vāsanā nāmaikasaṃtānavartināmālayavijñānānāṃ 
<pb n="38"/> 
<lb ed="vsa"/>tattatpravṛttivijñānajananaśaktiḥ | tasyāśca svakāryotpādaṃ pratyābhimukhyaṃ 
<lb ed="vsa"/>paripākaḥ | tasya ca pratyayaḥ kāraṇaṃ svasaṃtānavartipūrvakṣaṇaḥ kakṣī- 
<lb ed="vsa"/>kriyate | saṃtānāntaranibandhanatvānaṅgīkārāt | tataśca pravṛttivijñāna- 
<lb ed="vsa"/>janakālayavijñānavartivāsanāparipākaṃ prati sarvepyālayavijñānava- 
<lb ed="vsa"/>rtinaḥ kṣaṇāḥ samarthā eveti vaktavyam | na cedekopi na samarthaḥ syāt | 
<lb ed="vsa"/>ālayavijñānasaṃtānavartitvāviśeṣāt | sarve samarthā iti pakṣe 
<lb ed="vsa"/>kālakṣepānupapattiḥ | tataśca kādācitkatvanirvāhāya śabdasparśa- 
<lb ed="vsa"/>rūparasagandhaviṣayāḥ sukhādiviṣayāḥ ṣaḍapi pratyayāścaturaḥ pratyayā- 
<pb n="39"/> 
<lb ed="vsa"/>npratītyotpadyanta iti catureṇānicchatāpyacchamatinā svānubhava- 
<lb ed="vsa"/>manācchādya paricchettavyam |</p> 
<p>te catvāraḥ pratyayāḥ prasiddhā ālambanasamanantarasahakāryadhipa- 
<lb ed="vsa"/>tirūpāḥ | tatra jñānapadavedanīyasya nīlādyavabhāsasya cittasya nīlā- 
<lb ed="vsa"/>dālambanapratyayānnīlākāratā bhavati | samanantarapratyayātprācīnajñā- 
<lb ed="vsa"/>nādbodharūpatā | sahakāripratyayādālokātspaṣṭatā | cakṣuṣodhipati- 
<lb ed="vsa"/>pratyayādviṣayagrahaṇapratiniyamaḥ | uditasya jñānasya rasādisādhāraṇye 
<lb ed="vsa"/>prāpte niyāmakaṃ cakṣuradhipatirbhavitumarhati | loke niyāmakasyādhipa- 
<lb ed="vsa"/>titvopalambhāt | evaṃ cittacaittātmakānāṃ sukhādīnāṃ catvāri 
<lb ed="vsa"/>kāraṇāni draṣṭavyāni | soyaṃ cittacaittātmakaḥ skandhaḥ pañcavidho 
<lb ed="vsa"/>rūpavijñānavedanāsaṃjñāsaṃskārasaṃjñakaḥ | tatra rūpyanta ebhirviṣayā 
<pb n="40"/> 
<lb ed="vsa"/>iti rūpyanta iti ca vyutpattyā saviṣayāṇīndriyāṇi rūpaskandhaḥ | 
<lb ed="vsa"/>ālayavijñānapravṛttivijñānapravāho vijñānaskandhaḥ | prāguktaska- 
<lb ed="vsa"/>ndhadvayasaṃbandhajanyaḥ sukhaduḥkhādipratyayapravāho vedanāskandhaḥ | 
<lb ed="vsa"/>gaurityādiśabdollekhisaṃvitpravāhaḥ saṃjñāskandhaḥ | vedanāskandhani- 
<lb ed="vsa"/>bandhanā rāgadveṣādayaḥ kleśā upakleśāśca madamānādayo dharmādharmau 
<lb ed="vsa"/>ca saṃskāraskandhaḥ |</p> 
<p>tadidaṃ sarvaṃ duḥkhaṃ duḥkhāyatanaṃ duḥkhasādhanaṃ ceti bhāvayitvā 
<lb ed="vsa"/>tannirodhopāyaṃ tattvajñānaṃ saṃpādayet | ata evoktaṃ duḥkhasamudāya- 
<lb ed="vsa"/>nirodhamārgāścatvāra āryabuddhasyābhimatāni tattvāni | tatra duḥkhaṃ 
<lb ed="vsa"/>prasiddham | samudāyo duḥkhakāraṇam | taddvividhaṃ pratyayopanibandhano 
<lb ed="vsa"/>hetūpanibandhanaśca | tatra pratyayopanibandhanasya saṃgrāhakaṃ sūtram — ‘idaṃ 
<pb n="41"/> 
<lb ed="vsa"/>pratyayaphalam’ iti | idaṃ kāryaṃ ye anye hetavaḥ pratyayanti gacchanti 
<lb ed="vsa"/>teṣāmayamānānāṃ hetūnāṃ bhāvaḥ pratyayatvaṃ kāraṇasamavāyaḥ, tanmātrasya 
<lb ed="vsa"/>phalaṃ na cetanasya kasyaciditi sūtrārthaḥ | yathā bījaheturaṅkuro 
<lb ed="vsa"/>dhātūnāṃ ṣaṇṇāṃ samavāyājjāyate | tatra pṛthivīdhāturaṅkurasya kāṭhinyaṃ 
<lb ed="vsa"/>gandhaṃ ca janayati | abdhātuḥ snehaṃ rasaṃ ca janayati | tejodhātū 
<lb ed="vsa"/>rūpamauṣṇyaṃ ca | vāyudhātuḥ sparśanaṃ calanaṃ ca | ākāśadhāturavakāśaṃ 
<lb ed="vsa"/>śabdaṃ ca | ṛtudhāturyathāyogaṃ pṛthivyādikam | hetūpanibandhanasya ca 
<lb ed="vsa"/>saṃgrāhakaṃ sūtram — ‘utpādādvā tathāgatānāmanutpādādvā sthitaivaiṣāṃ 
<lb ed="vsa"/>dharmāṇāṃ dharmatā dharmasthititā dharmaniyāmakatā ca pratītyasamutpā- 
<lb ed="vsa"/>dānulomatā’ iti | tathāgatānāṃ buddhānāṃ mate dharmāṇāṃ kāryakāraṇa- 
<lb ed="vsa"/>rūpāṇāṃ yā dharmatā kāryakāraṇabhāvarūpā eṣotpādādanutpādādvā 
<lb ed="vsa"/>sthitā | yasminsati yadutpadyate yasminnasati yannotpadyate tattasya kāra- 
<lb ed="vsa"/>ṇasya kāryamiti | dharmatetyasya vivaraṇaṃ dharmasthititetyādi | dharmasya 
<lb ed="vsa"/>kāryasya kāraṇānatikrameṇa sthitiḥ | svārthikastalpratyayaḥ | dharmasya 
<lb ed="vsa"/>kāraṇasya kāryaṃ prati niyāmakatā | nanvayaṃ kāryakāraṇabhāvaścetana- 
<lb ed="vsa"/>mantareṇa na saṃbhavatītyata uktaṃ pratītyeti | kāraṇe sati tatpratītya 
<lb ed="vsa"/>prāpya samutpādenulomatānusāritā yā saiva dharmatotpādādanutpā- 
<pb n="42"/> 
<lb ed="vsa"/>dādvā dharmāṇāṃ sthitā | na cātra kaściccetanodhiṣṭhātopalabhyata iti 
<lb ed="vsa"/>sūtrārthaḥ | pratītyasamutpādasya hetūpanibandho yathā — bījādaṅkuroṅku- 
<lb ed="vsa"/>rātkāṇḍaṃ kāṇḍānnālo nālādgarbhastataḥ śūkaṃ tataḥ puṣpaṃ tataḥ phalam | 
<lb ed="vsa"/>na cātra bāhye samudāye kāraṇaṃ bījādi kāryamaṅkurādi vā cetayate 
<lb ed="vsa"/>ahamaṅkuraṃ nirvartayāmi ahaṃ bījena nirvartita iti | evamādhyā- 
<lb ed="vsa"/>tmikeṣvapi kāraṇadvayamavagantavyam |</p> 
<p>puraḥ sthite prameyābdhau granthavistarabhīrubhiḥ | 
<lb ed="vsa"/>iti nyāyenoparamyate | tadubhayanirodhaḥ, tadanantaraṃ vimalajñāno- 
<lb ed="vsa"/>dayo vā muktiḥ | tannirodhopāyo mārgaḥ | sa ca tattvajñānam | tacca 
<pb n="43"/> 
<lb ed="vsa"/>prācīnabhāvanābalādbhavatīti paramaṃ rahasyam | sūtrasyāntaṃ pṛcchatāṃ 
<lb ed="vsa"/>kathitaṃ bhavantaśca sūtrasyāntaṃ pṛṣṭavantaḥ sautrāntikā bhavantviti | 
<lb ed="vsa"/>bhagavatābhihitatayā sautrāntikasaṃjñā saṃjāteti |</p> 
<p>kecana bauddhāḥ — bāhyeṣu gandhādiṣvāntareṣu rūpādiskandheṣu satsvapi 
<lb ed="vsa"/>tatrānāsthāmutpādayituṃ sarvaṃ śūnyamiti prāthamikānvineyānacaka- 
<lb ed="vsa"/>thadbhagavān dvitīyāṃstu vijñānamātragrahāviṣṭānvijñānamevaikaṃ saditi 
<lb ed="vsa"/>tṛtīyānubhayaṃ satyamityāsthitānvijñeyamanumeyamiti seyaṃ viruddhā 
<lb ed="vsa"/>bhāṣeti varṇayantaḥ — vaibhāṣikākhyayā khyātāḥ | eṣā hi teṣāṃ pari- 
<lb ed="vsa"/>bhāṣā samunmiṣati | vijñeyānumeyatvavāde prātyakṣikasya kasyacida- 
<lb ed="vsa"/>pyarthasyābhāvena vyāptisaṃvedanasthānābhāvenānumānapravṛttyanupapattiḥ 
<lb ed="vsa"/>sakalalokānubhavavirodhaśca | tataścārtho dvividhaḥ — grāhyodhyavaseyaśca | 
<pb n="44"/> 
<lb ed="vsa"/>tatra grahaṇaṃ nirvikalpakarūpaṃ pramāṇam | kalpanāpoḍhatvāt | adhyavasāyaḥ 
<lb ed="vsa"/>savikalpakarūpo'pramāṇam | kalpanājñānatvāt | taduktam —</p> 
<p><lg><l>kalpanāpoḍhamabhrāntaṃ pratyakṣaṃ nirvikalpakam |</l> 
<l>vikalpo vastunirbhāsādasaṃvādādupaplavaḥ ||</l></lg> iti |</p> 
<p><lg><l>grāhyaṃ vastu pramāṇaṃ hi grahaṇaṃ yaditonyathā |</l> 
<l>na tadvastu na tanmānaṃ śabdaliṅgendriyādijam ||</l></lg> iti ca | 
<pb n="45"/> 
<lb ed="vsa"/>nanu savikalpakasyāprāmāṇye kathaṃ tataḥ pravṛttasyārthaprāptiḥ saṃvā- 
<lb ed="vsa"/>daścopapadyeyātāmiti cet — na tadbhadram | maṇiprabhāviṣayamaṇivikalpa- 
<lb ed="vsa"/>nyāyena pāraṃparyeṇārthapratilambhasaṃbhavena tadupapatteḥ | avaśiṣṭaṃ sautrā- 
<lb ed="vsa"/>ntikaprastāve prapañcitamiti neha pratanyate | na ca vineyāśayānu- 
<lb ed="vsa"/>rodhenopadeśabhedaḥ sāṃpradāyiko na bhavatīti bhaṇitavyam | yato bhaṇitaṃ 
<lb ed="vsa"/>bodhicittavivaraṇe —</p> 
<p><lg><l>deśanā lokanāthānāṃ sattvāśayavaśānugāḥ |</l> 
<l>bhidyante bahudhā loka upāyairbahubhiḥ punaḥ ||</l></lg></p> 
<p><lg><l>gambhīrottānabhedena kvaciccobhayalakṣaṇā |</l> 
<l>bhinnā hi deśanābhinnā śūnyatādvayalakṣaṇā ||</l></lg> iti | 
<pb n="46"/></p> 
<p>dvādaśāyatanapūjā śreyaskarīti bauddhanaye prasiddham —</p> 
<p><lg><l>arthānupārjya bahuśo dvādaśāyatanāni vai |</l> 
<l>paritaḥ pūjanīyāni kimanyairiha pūjitaiḥ ||</l></lg></p> 
<p><lg><l>jñānendriyāṇi pañcaiva tathā karmendriyāṇi ca |</l> 
<l>mano buddhiriti proktaṃ dvādaśāyatanaṃ budhaiḥ ||</l></lg> iti |</p> 
<p>vivekavilāse bauddhamatamitthamabhyadhāyi —</p> 
<p><lg><l>bauddhānāṃ sugato devo viśvaṃ ca kṣaṇabhaṅguram |</l> 
<l>āryasatyākhyayā tattvacatuṣṭayamidaṃ kramāt ||</l></lg></p> 
<p><lg><l>duḥkhamāyatanaṃ caiva tataḥ samudrayo mataḥ |</l> 
<l>mārgaścetyasya ca vyākhyā krameṇa śrūyatāmataḥ ||</l></lg></p> 
<p><lg><l>duḥkhaṃ saṃsāriṇaḥ skandhāste ca pañca prakīrtitāḥ |</l> 
<l>vijñānaṃ vedanā saṃjñā saṃskāro rūpameva ca ||</l></lg></p> 
<p><lg><l>pañcendriyāṇi śabdādyā viṣayāḥ pañca mānasam |</l> 
<l>dharmāyatanametāni dvādaśāyatanāni tu ||</l></lg></p> 
<p><lg><l>rāgādīnāṃ gaṇo yasmātsamudeti nṛṇāṃ hṛdi |</l> 
<l>ātmātmīyasvabhāvākhyaḥ sa syātsamudayaḥ punaḥ ||</l></lg></p> 
<p><lg><l>kṣaṇikāḥ sarvasaṃskārā iti yā vāsanā sthirā |</l> 
<l>sa mārga iti vijñeyaḥ sa ca mokṣobhidhīyate ||</l></lg></p> 
<p><lg><l>pratyakṣamanumānaṃ ca pramāṇadvitayaṃ tathā |</l> 
<l>catuṣprasthānikā bauddhāḥ khyātā vaibhāṣikādayaḥ ||</l></lg></p> 
<p><lg><l>artho jñānānvito vaibhāṣikeṇa bahu manyate |</l> 
<l>sautrāntikena pratyakṣagrāhyortho na bahirmataḥ ||</l></lg></p> 
<p><lg><l>ākārasahitā buddhiryogācārasya saṃmatā |</l> 
<l>kevalāṃ saṃvidaṃ svasthāṃ manyante madhyamāḥ punaḥ ||</l></lg></p> 
<p><lg><l>rāgādijñānasaṃtānavāsanocchedasaṃbhavā |</l> 
<l>caturṇāmapi bauddhānāṃ muktireṣā prakīrtitā ||</l></lg> 
<pb n="47"/></p> 
<p><lg><l>kṛttiḥ kamaṇḍalurmauṇḍyaṃ cīraṃ pūrvāhṇabhojanam |</l> 
<l>saṃgho raktāmbaratvaṃ ca śiśriye bauddhabhikṣubhiḥ ||</l></lg> (vi. vi. 8 | 265 — 275) iti |</p> 
<trailer>iti śrīmatsāyaṇamādhavīye sarvadarśanasaṃgrahe bauddhadarśanam ||</trailer>
</div> 
<div n="3"><pb n="48"/> 
<head>|| athārhatadarśanam || 3 ||</head> 

<p>taditthaṃ muktakacchānāṃ matamasahamānā vivasanāḥ kathaṃcitsthāyitva- 
<lb ed="vsa"/>māsthāya kṣaṇikatvapakṣaṃ pratikṣipanti | yadyātmā kaścinnāsthīyeta 
<lb ed="vsa"/>sthāyī tadaihalaukikapāralaukikaphalasādhanasaṃpādanaṃ viphalaṃ bhavet | 
<lb ed="vsa"/>na hyetatsaṃbhavatyanyaḥ karotyanyo bhuṅkta iti | tasmādyohaṃ prākkarmākaravaṃ 
<lb ed="vsa"/>sohaṃ saṃprati tatphalaṃ bhuñja iti pūrvāparakālānuyāyinaḥ sthāyina- 
<lb ed="vsa"/>stasya spaṣṭapramāṇāvasitatayā pūrvāparabhāgavikalakālakalāvasthiti- 
<lb ed="vsa"/>lakṣaṇakṣaṇikatā parīkṣakairarhadbhirna parigrahārhā |</p> 
<p>atha manyethāḥ —</p> 
<p><lg><l>pramāṇavattvādāyātaḥ pravāhaḥ kena vāryate |</l></lg> 
<lb ed="vsa"/>iti nyāyena yatsattatkṣaṇikamityādinā pramāṇena kṣaṇikatāyāḥ 
<lb ed="vsa"/>pramitatayā tadanusāreṇa samānasaṃtānavartināmeva prācīnaḥ pratyayaḥ 
<pb n="49"/> 
<lb ed="vsa"/>karmakartā taduttaraḥ pratyayaḥ phalabhoktā | na cātiprasaṅgaḥ | kāryakāraṇa- 
<lb ed="vsa"/>bhāvasya niyāmakatvāt | yathā madhurarasabhāvitānāmāmrabījānāṃ pari- 
<lb ed="vsa"/>karṣitāyāṃ bhūmāvuptānāmaṅkurakāṇḍaskandhaśākhāpallavādiṣu taddvārā 
<lb ed="vsa"/>paraṃparayā phale mādhuryaniyamaḥ | yathā vā lākṣārasāvasiktānāṃ kārpā- 
<lb ed="vsa"/>sabījādīnāmaṅkurādipāraṃparyeṇa kārpāsādau raktimaniyamaḥ | ya- 
<lb ed="vsa"/>thoktam —</p> 
<p><lg><l>yasminneva hi saṃtāne āhitā karmavāsanā |</l> 
<l>phalaṃ tatraiva badhnāti kārpāse raktatā yathā ||</l></lg></p> 
<p><lg><l>kusume bījapūrāderyallākṣādyavasicyate |</l> 
<l>śaktirādhīyate tatra kācittāṃ kiṃ na paśyasi ||</l></lg> iti | 
<lb ed="vsa"/>tadapi kāśakuśāvalambanakalpam | vikalpāsahatvāt | jaladha 
<pb n="50"/> 
<lb ed="vsa"/>rādau dṛṣṭānte kṣaṇikatvamanena pramāṇena pramitaṃ pramāṇāntareṇa vā | 
<lb ed="vsa"/>nādyaḥ | bhavadabhimatasya kṣaṇikatvasya kvacidapyadṛṣṭacaratvena dṛṣṭā- 
<lb ed="vsa"/>ntāsiddhāvasyānumānasyānutthānāt | na dvitīyaḥ | tenaiva nyāyena sarvatra 
<lb ed="vsa"/>kṣaṇikatvasiddhau sattvānumānavaiphalyāpatteḥ | arthakriyākāritvaṃ sattva- 
<lb ed="vsa"/>mityaṅgīkāre mithyāsarpadaṃśāderapyarthakriyākāritvena sattvāpātācca | 
<pb n="51"/> 
<lb ed="vsa"/>ata evoktam — utpādavyayadhrauvyayuktaṃ saditi | athocyate — sāmarthyā- 
<lb ed="vsa"/>sāmarthyalakṣaṇaviruddhadharmādhyāsāttatsiddhiriti tadasādhu | syādvā- 
<lb ed="vsa"/>dināmanekāntatāvādasyeṣṭatayā virodhāsiddheḥ | yaduktaṃ kārpāsādi- 
<lb ed="vsa"/>dṛṣṭānta iti taduktimātram | yukteranukteḥ | tatrāpi niranvayanāśasyāna- 
<pb n="52"/> 
<lb ed="vsa"/>ṅgīkārācca | na ca saṃtānivyatirekeṇa saṃtānaḥ pramāṇapadavīmupāroḍhuma- 
<lb ed="vsa"/>rhati | taduktam —</p> 
<p><lg><l>sajātīyāḥ kramotpannāḥ pratyāsannāḥ parasparam |</l> 
<l>vyaktayastāsu saṃtānaḥ sa caika iti gīyate ||</l></lg> iti | 
<lb ed="vsa"/>na ca kāryakāraṇabhāvaniyamotiprasaṅgaṃ bhaṅktumarhati | tathā hyupā- 
<lb ed="vsa"/>dhyāyabuddhyanubhūtasya śiṣyabuddhiḥ smarettadupacitakarmaphalamanubhavedvā | 
<lb ed="vsa"/>tathā ca kṛtapraṇāśākṛtābhyāgamaprasaṅgaḥ | taduktaṃ siddhasenavākya- 
<lb ed="vsa"/>kāreṇa —</p> 
<p><lg><l>kṛtapraṇāśākṛtakarmabhogabhavapramokṣasmṛtibhaṅgadoṣān |</l> 
<l>upekṣya sākṣātkṣaṇabhaṅgamicchannaho mahāsāhasikaḥ parosau ||</l></lg> (vī. stu. 18) iti | 
<pb n="53"/></p> 
<p>kiṃ ca kṣaṇikatvapakṣe jñānakāle jñeyasyāsattvena jñeyakāle jñānasyā- 
<lb ed="vsa"/>sattvena ca grāhyagrāhakabhāvānupapattau sakalalokayātrāstamiyāt | 
<lb ed="vsa"/>na ca samasamayavartitā śaṅkanīyā | savyetaraviṣāṇavatkāryakāraṇa- 
<lb ed="vsa"/>bhāvāsaṃbhavenāgrāhyasyālambanapratyayatvānupapatteḥ | atha bhinnakāla- 
<lb ed="vsa"/>syāpi tasyākārārpakatvena grāhyatvam — tadapyapeśalam | kṣaṇi- 
<lb ed="vsa"/>kasya jñānasyākārārpakatāśrayatāyā durvacatvena sākārajñānavāda- 
<pb n="54"/> 
<lb ed="vsa"/>pratyādeśāt | nirākārajñānavādepi yogyatāvaśena pratikarmavyava- 
<lb ed="vsa"/>sthāyāḥ sthitatvāt | tathā hi pratyakṣeṇa viṣayākārarahitameva jñānaṃ 
<lb ed="vsa"/>pratipuruṣamahamahamikayā ghaṭādigrāhakamanubhūyate na tu darpaṇādivatpra- 
<lb ed="vsa"/>tibimbākrāntam | viṣayākāradhāritve ca jñānasyārthe dūranikaṭādivya- 
<lb ed="vsa"/>vahārāya jalāñjalirvitīryeta | na cedamiṣṭāpādanameṣṭavyam | davīyā- 
<lb ed="vsa"/>nmahīdharo nedīyāndīrgho bāhuriti vyavahārasya nirābādhaṃ jāgarūka- 
<lb ed="vsa"/>tvāt | na cākārādhāyakasya tasya davīyastvādiśālitayā tathā 
<lb ed="vsa"/>vyavahāra iti kathanīyam | darpaṇādau tathānupalambhāt | kiṃ cārthā- 
<pb n="55"/> 
<lb ed="vsa"/>dupajāyamānaṃ jñānaṃ yathā tasya nīlākāratāmanukaroti tathā yadi 
<lb ed="vsa"/>jaḍatāmapi tarhyarthavattadapi jaḍaṃ syāt | tathā ca vṛddhimiṣṭavato mūla- 
<lb ed="vsa"/>mapi te naṣṭaṃ syāditi mahatkaṣṭamāpannam | athaitaddoṣaparijihīrṣayā 
<lb ed="vsa"/>jñānaṃ jaḍatāṃ nānukarotīti brūṣe hanta tarhi tasyā grahaṇaṃ na syāditye- 
<lb ed="vsa"/>kamanusaṃdhitsatoparaṃ pracyavata iti nyāyāpātaḥ | nanu mā bhūjjaḍa- 
<lb ed="vsa"/>tāyā grahaṇam | kiṃ naśchinnam | tadagrahaṇepi nīlākāragrahaṇe tayo- 
<lb ed="vsa"/>rbhedonekānto vā bhavet | nīlākāragrahaṇe cāgṛhītā jaḍatā kathaṃ tasya 
<lb ed="vsa"/>svarūpaṃ syāt | aparathā gṛhītasya stambhasyāgṛhītaṃ trailokyamapi rūpaṃ 
<lb ed="vsa"/>bhavet | tadetatprameyajātaṃ prabhācandraprabhṛtibhirarhanmatānusāribhiḥ 
<lb ed="vsa"/>prameyakamalamārtaṇḍādau (pra. ka. mā. pṛ. 27) prabandhe prapañcitamiti 
<lb ed="vsa"/>granthabhūyastvabhayānnopanyastam |</p> 
<p>tasmātpuruṣārthābhilāṣukaiḥ puruṣaiḥ saugatī gatirnānugantavyā | api 
<lb ed="vsa"/>tvārhatyevārhaṇīyā | arhatsvarūpaṃ ca hemacandrasūribhirāptaniścayālaṅkāre 
<lb ed="vsa"/>niraṭaṅki | 
<pb n="56"/></p> 
<p><lg><l>sarvajño jitarāgādidoṣastrailokyapūjitaḥ |</l> 
<l>yathāsthitārthavādī ca devorhanparameśvaraḥ ||</l></lg> iti |</p> 
<p>nanu na kaścitpuruṣaviśeṣaḥ sarvajñapadavedanīyaḥ pramāṇapaddhatima- 
<lb ed="vsa"/>dhyāste | tatsadbhāvagrāhakasya pramāṇapañcakasya tatrānupalambhāt | tathā 
<lb ed="vsa"/>coktaṃ tautātitaiḥ —</p> 
<p><lg><l>sarvajño dṛśyate tāvannedānīmasmadādibhiḥ |</l> 
<l>dṛṣṭo na caikadeśosti liṅgaṃ vā yonumāpayet || 1 ||</l></lg></p> 
<p><lg><l>na cāgamavidhiḥ kaścinnityasarvajñabodhakaḥ |</l> 
<l>na ca tatrārthavādānāṃ tātparyamapi kalpyate || 2 ||</l></lg></p> 
<p><lg><l>na cānyārthapradhānaistaistadastitvaṃ vidhīyate |</l> 
<l>na cānuvadituṃ śakyaḥ pūrvamanyairabodhitaḥ || 3 ||</l></lg></p> 
<p><lg><l>anāderāgamasyārtho na ca sarvajña ādimān |</l> 
<l>kṛtrimeṇa tvasatyena sa kathaṃ pratipādyate || 4 ||</l></lg> 
<pb n="57"/></p> 
<p><lg><l>atha tadvacanenaiva sarvajñojñaiḥ pratīyate |</l> 
<l>prakalpyeta kathaṃ siddhiranyonyāśrayayostayoḥ || 5 ||</l></lg></p> 
<p><lg><l>sarvajñoktatayā vākyaṃ satyaṃ tena tadastitā |</l> 
<l>kathaṃ tadubhayaṃ sidhyetsiddhamūlāntarādṛte || 6 ||</l></lg></p> 
<p><lg><l>asarvajñapraṇītāttu vacanānmūlavarjitāt |</l> 
<l>sarvajñamavagacchantaḥ svavākyātkiṃ na jānate || 7 ||</l></lg></p> 
<p><lg><l>sarvajñasadṛśaṃ kaṃcidyadi paśyema saṃprati |</l> 
<l>upamānena sarvajñaṃ jānīyāma tato vayam || 8 ||</l></lg></p> 
<p><lg><l>upadeśopi buddhasya dharmādharmādigocaraḥ |</l> 
<l>anyathā nopapadyeta sārvajñyaṃ yadi nābhavat || 9 ||</l></lg></p> 
<p><lg><l>evamarthāpattirapi pramāṇaṃ nātra yujyate |</l> 
<l>upadeśasya satyatvaṃ yato nādhyakṣamīkṣyate || 10 ||</l></lg> ityādi |</p> 
<p>atra pratividhīyate | yadabhyadhāyi tatsadbhāvagrāhakasya pramāṇapa- 
<lb ed="vsa"/>ñcakasya tatrānupalambhāditi tadayuktam | tatsadbhāvāvedakasyānumā- 
<lb ed="vsa"/>nādeḥ sadbhāvāt | tathā hi | kaścidātmā sakalapadārthasākṣātkārī 
<lb ed="vsa"/>tadgrahaṇasvabhāvatve sati prakṣīṇapratibandhapratyayatvāt | yadyadgrahaṇasva- 
<lb ed="vsa"/>bhāvatve sati prakṣīṇapratibandhapratyayaṃ tattatsākṣātkāri yathāpagata- 
<lb ed="vsa"/>timirādipratibandhaṃ locanavijñānaṃ rūpasākṣātkāri | tadgrahaṇasvabhā- 
<lb ed="vsa"/>vatve sati prakṣīṇapratibandhapratyayaśca kaścidātmā | tasmātsakalapadārtha- 
<pb n="58"/> 
<lb ed="vsa"/>sākṣātkārīti | na tāvadaśeṣārthagrahaṇasvabhāvatvamātmanosiddham | 
<lb ed="vsa"/>codanābalānnikhilārthajñānotpattyanyathānupapattyā sarvamanekāntātmakaṃ 
<lb ed="vsa"/>sattvāditi vyāptijñānotpatteśca | codanā hi bhūtaṃ bhavantaṃ bhavi- 
<lb ed="vsa"/>ṣyantaṃ sūkṣmaṃ vyavahitaṃ viprakṛṣṭamityevaṃjātīyakamarthamavagamayatītyevaṃ- 
<lb ed="vsa"/>jātīyakairadhvaramīmāṃsāgurubhirvidhipratiṣedhavicāraṇānibandhanaṃ saka- 
<lb ed="vsa"/>lārthaviṣayajñānaṃ pratipadyamānaiḥ sakalārthagrahaṇasvabhāvakatvamātmano- 
<lb ed="vsa"/>bhyupagatam | na cākhilārthapratibandhakāvaraṇaprakṣayānupapattiḥ | samya- 
<lb ed="vsa"/>gdarśanāditrayalakṣaṇasyāvaraṇaprakṣayahetubhūtasya sāmagrīviśeṣasya pratī- 
<pb n="59"/> 
<lb ed="vsa"/>tatvāt | anayā mudrayāpi kṣudropadravā vidrāvyāḥ |</p> 
<p>nanvāvaraṇaprakṣayavaśādaśeṣaviṣayaṃ vijñānaṃ viśadaṃ mukhyapratyakṣaṃ 
<lb ed="vsa"/>prabhavatītyuktaṃ tadayuktam | tasya sarvajñasyānādimuktatvenāvaraṇasyai- 
<lb ed="vsa"/>vāsaṃbhavāditi cet — tanna | anādimuktatvasyaivāsiddheḥ | na sarvajñonādi- 
<lb ed="vsa"/>muktaḥ | muktatvāditaramuktavat | baddhāpekṣayā ca muktavyapadeśaḥ | tadrahite 
<lb ed="vsa"/>cāsyāpyabhāvaḥ syādākāśavat | nanvanādeḥ kṣityādikāryaparaṃparāyāḥ 
<lb ed="vsa"/>kartṛtvena tatsiddhiḥ | tathā hi — kṣityādikaṃ sakartṛkaṃ kāryatvāddhaṭava- 
<lb ed="vsa"/>diti | tadapyasamīcīnam | kāryatvasyaivāsiddheḥ | na ca sāvayava- 
<lb ed="vsa"/>tvena tatsādhanamityabhidhātavyam | yasmādidaṃ vikalpajālamavatarati | 
<lb ed="vsa"/>sāvayavatvaṃ kimavayavasaṃyogitvam avayavasamavāyitvam avayava- 
<lb ed="vsa"/>janyatvaṃ samavetadravyatvaṃ sāvayavabuddhiviṣayatvaṃ vā | na prathamaḥ | ākā- 
<lb ed="vsa"/>śādāvanaikāntyāt | na dvitīyaḥ | sāmānyādau vyabhicārāt | na 
<pb n="60"/> 
<lb ed="vsa"/>tṛtīyaḥ | sādhyāviśiṣṭatvāt | na caturthaḥ | vikalpayugalārgalagrahaga- 
<lb ed="vsa"/>latvāt | samavāyasaṃbandhamātravaddravyatvaṃ samavetadravyatvamanyatra 
<lb ed="vsa"/>samavetadravyatvaṃ vā vivakṣitaṃ hetūkriyate | ādye gaganādau vyabhi- 
<lb ed="vsa"/>cāraḥ | tasyāpi guṇādisamavāyavattvadravyatvayoḥ saṃbhavāt | dvitīye 
<lb ed="vsa"/>sādhyāviśiṣṭatā | anyaśabdārtheṣu samavāyakāraṇabhūteṣvavayaveṣu 
<lb ed="vsa"/>samavāyasya sādhanīyatvāt | abhyupagamyaitadabhāṇi | vastutastu 
<lb ed="vsa"/>samavāya eva na samasti | pramāṇābhāvāt | nāpi pañcamaḥ | ātmā- 
<lb ed="vsa"/>dinānaikāntyāt | tasya sāvayavabuddhiviṣayatvepi kāryatvābhāvāt | 
<lb ed="vsa"/>na ca niravayavatvepyasya sāvayavārthasaṃbandhena sāvayavabuddhiviṣaya- 
<lb ed="vsa"/>tvamaupacārikamityeṣṭavyam | niravayavatve vyāpitvavirodhātparamā- 
<lb ed="vsa"/>ṇuvat | kiṃ ca kimekaḥ kartā sādhyate kiṃ vāneke | prathame prāsādādau 
<lb ed="vsa"/>vyabhicāraḥ | sthapatyādīnāṃ bahūnāṃ puruṣāṇāṃ tatra kartṛtvopalambhāt | 
<lb ed="vsa"/>dvitīye bahūnāṃ viśvanirmātṛtve teṣu mitho vaimatyasaṃbhāvanāyā ani- 
<pb n="61"/> 
<lb ed="vsa"/>vāryatvādekaikasya vastunonyānyarūpatayā nirmāṇe sarvamasamañjasamā- 
<lb ed="vsa"/>padyeta | sarveṣāṃ sāmarthyasāmyenaikenaiva sakalajagadutpattisiddhāvita- 
<lb ed="vsa"/>ravaiyarthyaṃ ca | taduktaṃ vītarāgastutau —</p> 
<p><lg><l>kartāsti kaścijjagataḥ sa caikaḥ</l> 
<l>sa sarvagaḥ sa svavaśaḥ sa nityaḥ |</l> 
<l>imāḥ kuhevākaviḍambanāḥ syu-</l> 
<l>steṣāṃ na yeṣāmanuśāsakastvam ||</l></lg> (vī. stu. 6) iti |</p> 
<p>anyatrāpi —</p> 
<p><lg><l>kartā na tāvadiha kopi yathecchayā vā</l> 
<l>dṛṣṭonyathā kaṭakṛtāvapi tatprasaṅgaḥ |</l></lg> 
<pb n="62"/></p> 
<p><lg><l>kāryaṃ kimatra bhavatāpi ca takṣakādyai — </l> 
<l>rāhatya ca tribhuvanaṃ puruṣaḥ karoti ||</l></lg> iti | 
<lb ed="vsa"/>tasmātprāguktakāraṇatritayabalādāvaraṇaprakṣaye sārvajñyaṃ yuktam | na 
<lb ed="vsa"/>cāsyopadeṣṭrantarābhāvātsamyagdarśanāditritayānupapattiriti bhaṇanī- 
<lb ed="vsa"/>yam | pūrvasarvajñapraṇītāgamaprabhavatvādamuṣyāśeṣārthajñānasya | na cānyo- 
<lb ed="vsa"/>nyāśrayādidoṣaḥ | āgamasarvajñaparaṃparāyā bījāṅkuravadanāditvā- 
<lb ed="vsa"/>ṅgīkārādityalam |</p> 
<p>ratnatrayapadavedanīyatayā prasiddhaṃ samyagdarśanāditritayamarhatpravacana- 
<lb ed="vsa"/>saṃgrahapare paramāgamasāre prarūpitaṃ samyagdarśanajñānacāritrāṇi mokṣa- 
<lb ed="vsa"/>mārga iti | vivṛtaṃ ca yogadevena | yena rūpeṇa jīvādyartho vyavasthi- 
<lb ed="vsa"/>tastena rūpeṇārhatā pratipādite tattvārthe viparītābhiniveśarahitatvā- 
<lb ed="vsa"/>dyaparaparyāyaṃ śraddhānaṃ samyagdarśanam | tathā ca tattvārthasūtraṃ — tattvārthaṃ 
<lb ed="vsa"/>śraddhānaṃ samyagdarśanamiti | anyadapi —</p> 
<p><lg><l>rucirjinoktatattveṣu samyakśraddhānamucyate |</l> 
<l>jāyate tannisargeṇa guroradhigamena vā ||</l></lg> iti | 
<pb n="63"/> 
<lb ed="vsa"/>paropadeśanirapekṣamātmasvarūpaṃ nisargaḥ | vyākhyānādirūpaparopadeśa- 
<lb ed="vsa"/>janitaṃ jñānamadhigamaḥ |</p> 
<p>yena svabhāvena jīvādayaḥ padārthā vyavasthitāstena svabhāvena moha- 
<lb ed="vsa"/>saṃśayarahitatvenāvagamaḥ samyagjñānam | yathoktam —</p> 
<p><lg><l>yathāvasthitatattvānāṃ saṃkṣepādvistareṇa vā |</l> 
<l>yovabodhastamatrāhuḥ samyagjñānaṃ manīṣiṇaḥ ||</l></lg> iti | 
<lb ed="vsa"/>tajjñānaṃ pañcavidhaṃ matiśrutāvadhimanaḥparyāyakevalabhedena | taduktam — 
<lb ed="vsa"/>matiśrutāvadhimanaḥparyāyakevalāni jñānamiti | asyārthaḥ — jñānāvara- 
<lb ed="vsa"/>ṇakṣayopaśame satīndriyamanasī puraskṛtya vyāpṛtaḥ sanyathārthaṃ manute 
<lb ed="vsa"/>sā matiḥ | jñānāvaraṇakṣayopaśame sati matijanitaṃ spaṣṭaṃ jñānaṃ 
<lb ed="vsa"/>śrutam | samyagdarśanādiguṇajanitakṣayopaśamanimittamavacchinnaviṣayaṃ 
<pb n="64"/> 
<lb ed="vsa"/>jñānamavadhiḥ | īrṣyāntarāyajñānāvaraṇakṣayopaśame sati paramanogatasyā- 
<lb ed="vsa"/>rthasya sphuṭaṃ paricchedakaṃ jñānaṃ manaḥparyāyaḥ | tapaḥkriyāviśeṣānyadarthaṃ 
<lb ed="vsa"/>sevante tapasvinastajjñānamanyajñānāsaṃsṛṣṭaṃ kevalam | tatrādyaṃ parokṣaṃ 
<lb ed="vsa"/>pratyakṣamanyat | taduktam —</p> 
<p><lg><l>vijñānaṃ svaparābhāsi pramāṇaṃ bādhavarjitam |</l> 
<l>pratyakṣaṃ ca parokṣaṃ ca dvidhā meyaviniścayāt ||</l></lg> iti | 
<lb ed="vsa"/>antargaṇikabhedastu savistarastatraivāgamevagantavyaḥ | 
<pb n="65"/></p> 
<p>saṃsaraṇakarmocchittāvudyatasya śraddadhānasya jñānavataḥ pāpagamanakā- 
<lb ed="vsa"/>raṇakriyānirvṛttiḥ samyakcāritram | tadetatsaprapañcamuktamarhatā —</p> 
<p><lg><l>sarvathāvadyayogānāṃ tyāgaścāritramucyate |</l> 
<l>kīrtitaṃ tadahiṃsādivratabhedena pañcadhā ||</l></lg></p> 
<p><lg><l>ahiṃsāsūnṛtāsteyabrahmacaryāparigrahāḥ |</l> 
<l>na yatpramādayogena jīvitavyaparopaṇam |</l> 
<l>carāṇāṃ sthāvarāṇāṃ ca tadahiṃsāvrataṃ matam ||</l></lg></p> 
<p><lg><l>priyaṃ pathyaṃ vacastathyaṃ sūnṛtaṃ vratamucyate |</l> 
<l>tattathyamapi no tathyamapriyaṃ cāhitaṃ ca yat ||</l></lg></p> 
<p><lg><l>anādānamadattasyāsteyavratamudīritam |</l> 
<l>bāhyāḥ prāṇā nṛṇāmartho haratā taṃ hatā hi te ||</l></lg></p> 
<p><lg><l>divyaudarikakāmānāṃ kṛtānumatakāritaiḥ |</l> 
<l>manovākkāyatastyāgo brahmāṣṭādaśadhā matam ||</l></lg> 
<pb n="66"/></p> 
<p><lg><l>sarvabhāveṣu mūrchāyāstyāgaḥ syādaparigrahaḥ |</l> 
<l>yadasatsvapi jāyeta mūrchayā cittaviplavaḥ ||</l></lg></p> 
<p><lg><l>bhāvanābhirbhāvitāni pañcabhiḥ pañcadhā kramāt |</l> 
<l>mahāvratāni lokasya sādhayantyavyayaṃ padam ||</l></lg> iti |</p> 
<p>bhāvanāpañcakaprapañcanaṃ ca prarūpitam —</p> 
<p><lg><l>hāsyalobhabhayakrodhapratyākhyānairnirantaram |</l> 
<l>ālocya bhāṣaṇenāpi bhāvayetsūnṛtaṃ vratam ||</l></lg> 
<lb ed="vsa"/>ityādinā | etāni samyagdarśanajñānacāritrāṇi militāni mokṣakā- 
<lb ed="vsa"/>raṇaṃ na pratyekam | yathā rasāyanam | tathā cātra jñānaśraddhānācaraṇāni 
<lb ed="vsa"/>saṃbhūya phalaṃ sādhayanti na pratyekam | 
<pb n="67"/></p> 
<p>atra saṃkṣepatastāvajjīvājīvākhye dve tattve staḥ | tatra bodhātmako 
<lb ed="vsa"/>jīvaḥ | abodhātmakastvajīvaḥ | taduktaṃ padmanandinā —</p> 
<p><lg><l>cidaciddve pare tattve vivekastadvivecanam |</l> 
<l>upādeyamupādeyaṃ heyaṃ heyaṃ ca kurvataḥ ||</l></lg></p> 
<p><lg><l>heyaṃ hi kartṛrāgādi tatkāryamavivekitā |</l> 
<l>upādeyaṃ paraṃ jyotirupayogaikalakṣaṇam ||</l></lg> iti |</p> 
<p>sahajacidrūpapariṇatiṃ svīkurvāṇe jñānadarśane upayogaḥ | sa paraspa- 
<pb n="68"/> 
<lb ed="vsa"/>rapradeśānāṃ pradeśabandhātkarmaṇaikībhūtasyātmanonyatvapratipattikāraṇaṃ 
<lb ed="vsa"/>bhavati | sakalajīvasādhāraṇaṃ caitanyamupaśamakṣayakṣayopaśamavaśā- 
<lb ed="vsa"/>daupaśamikakṣayātmakakṣāyaupaśamikabhāvena karmodayavaśātkaluṣānyā- 
<lb ed="vsa"/>kāreṇa ca pariṇatajīvaparyāyavivakṣāyāṃ jīvasvarūpaṃ bhavati | yadavo- 
<lb ed="vsa"/>cadvācakācāryaḥ — aupaśamikakṣāyikau bhāvau miśraśca jīvasya 
<lb ed="vsa"/>svatattvamaudayikapāriṇāmikau ca (ta.-sū-2 | 1) iti | anudayaprāpti- 
<lb ed="vsa"/>rūpe karmaṇa upaśame sati jīvasyotpadyamāno bhāva aupaśamikaḥ | 
<lb ed="vsa"/>yathā paṅke kaluṣatāṃ kurvati katakādidravyasaṃbandhādadhaḥpatite jalasya 
<lb ed="vsa"/>svacchatā | ārhatatattvānusaṃdhānavaśādrāgādipaṅkakṣālanena nirmalatā- 
<lb ed="vsa"/>pādakaḥ kṣāyiko bhāvaḥ | karmaṇaḥ kṣaye sati jāyamāno bhāvaḥ kṣāyikaḥ | 
<lb ed="vsa"/>yathā paṅkātpṛthagbhūtasya nirmalasya sphāṭikādibhājanāntargatasya jalasya 
<lb ed="vsa"/>svacchatā | yathā mokṣaḥ | ubhayātmā bhāvo miśraḥ | yathā jalasyārdha- 
<lb ed="vsa"/>svacchatā | karmodaye sati bhavanbhāva audayikaḥ | karmopaśamādyanapekṣaḥ 
<pb n="69"/> 
<lb ed="vsa"/>sahajo bhāvaścetanatvādiḥ pāriṇāmikaḥ | tadetadyathāsaṃbhavaṃ bhavyasyā- 
<lb ed="vsa"/>bhavyasya vā jīvasya svarūpamiti sūtrārthaḥ | taduktaṃ svarūpasaṃbodhane —</p> 
<p><lg><l>jñānādbhinno na nābhinno bhinnābhinnaḥ kathaṃcana |</l> 
<l>jñānaṃ pūrvāparībhūtaṃ soyamātmeti kīrtitaḥ ||</l></lg> iti | 
<lb ed="vsa"/>nanu bhedābhedayoḥ parasparaparihāreṇāvasthānādanyatarasyaiva vāsta- 
<lb ed="vsa"/>vatvādubhayātmakatvamayuktamiti cet — tadayuktam | bādhe pramāṇābhā- 
<lb ed="vsa"/>vāt | anupalambho hi bādhakaṃ pramāṇam | na sosti | samasteṣu 
<lb ed="vsa"/>vastuṣvanekāntātmakatvasya syādvādino mate suprasiddhatvādityalam |</p> 
<p>apare punarjīvājīvayoraparaṃ prapañcamācakṣate jīvākāśadharmā- 
<lb ed="vsa"/>dharmapudgalāstikāyabhedāt | eteṣu pañcasu tattveṣu kālatrayasaṃ- 
<lb ed="vsa"/>bandhitayāstīti sthitivyapadeśaḥ | anekapradeśatvena śarīravatkāyavya- 
<pb n="70"/> 
<lb ed="vsa"/>padeśaḥ | tatra jīvā dvividhāḥ saṃsāriṇo muktāśca | bhavādbha- 
<lb ed="vsa"/>vāntaraprāptimantaḥ saṃsāriṇaḥ | te ca dvividhāḥ samanaskā ama- 
<lb ed="vsa"/>naskāśca | tatra saṃjñinaḥ samanaskāḥ | śikṣākriyālāpagrahaṇarūpā 
<lb ed="vsa"/>saṃjñā | tadvidhurāstvamanaskāḥ | te cāmanaskā dvividhāḥ, trasa- 
<lb ed="vsa"/>sthāvarabhedāt | tatra dvīndriyādayaḥ śaṅkhagaṇḍolakaprabhṛtayaścaturvi- 
<lb ed="vsa"/>dhāstrasāḥ | pṛthivyaptejovāyuvanaspatayaḥ sthāvarāḥ | tatra mārgaga- 
<lb ed="vsa"/>tadhūliḥ pṛthivī | iṣṭakādiḥ pṛthivīkāyaḥ | pṛthivī kāyatvena yena 
<lb ed="vsa"/>gṛhītā sa pṛthivīkāyikaḥ | pṛthivīṃ kāyatvena yo grahīṣyati sa 
<lb ed="vsa"/>pṛthivījīvaḥ | evamabādiṣvapi bhedacatuṣṭayaṃ yojyam | tatra pṛthivyādi 
<lb ed="vsa"/>kāyatvena gṛhītavanto grahīṣyantaśca sthāvarā gṛhyante na pṛthivyādipṛ- 
<lb ed="vsa"/>thivīkāyādayaḥ | teṣāmajīvatvāt | te ca sthāvarāḥ sparśanaikendriyāḥ | 
<pb n="71"/> 
<lb ed="vsa"/>bhavāntaraprāptividhurā muktāḥ | dharmādharmākāśāstikāyāsta ekatvaśā- 
<lb ed="vsa"/>lino niṣkriyāśca dravyasya deśāntaraprāptihetavaḥ | tatra dharmādharmau 
<lb ed="vsa"/>prasiddhau | ālokenāvacchinne nabhasi lokākāśapadavedanīye tayoḥ 
<lb ed="vsa"/>sarvatrāvasthitiḥ | gatisthityupagraho dharmādharmayorupakāraḥ | ata eva 
<lb ed="vsa"/>dharmāstikāyaḥ pravṛttyanumeyaḥ | adharmāstikāyaḥ sthityanumeyaḥ | 
<lb ed="vsa"/>anyavastupradeśamadhyenyasya vastunaḥ praveśovagāhaḥ | tadākāśakṛtyam | 
<lb ed="vsa"/>sparśarasagandhavarṇavantaḥ pudgalāḥ (ta. sū. 5 | 24) | te ca dvividhā aṇavaḥ 
<pb n="72"/> 
<lb ed="vsa"/>skandhāśca | bhoktumaśakyā aṇavaḥ | dvyaṇukādayaḥ skandhāḥ | tatra 
<lb ed="vsa"/>dvyaṇukādiskandhabhedādaṇvādirutpadyate | aṇvādisaṃghātāddvyaṇukādi- 
<lb ed="vsa"/>rutpadyate | kvacidbhedasaṃghātābhyāṃ skandhotpattiḥ (ta. sū. 5 | 26) | ata 
<lb ed="vsa"/>eva pūrayanti galantīti pudgalāḥ | kālasyānekapradeśatvābhāvenāsti- 
<lb ed="vsa"/>kāyatvābhāvepi dravyatvamasti | tallakṣaṇayogāt | taduktaṃ — guṇaparyāya- 
<lb ed="vsa"/>vaddravyam (ta. sū. 5 | 38) iti | dravyāśrayā nirguṇā guṇāḥ (ta. sū. 5 | 49) | 
<lb ed="vsa"/>yathā jīvasya jñānatvādidharmarūpāḥ pudgalasya rūpatvādisāmānyasva- 
<lb ed="vsa"/>bhāvāḥ | dharmādharmākāśakālānāṃ yathāsaṃbhavaṃ gatisthityavagāhavartanā- 
<pb n="73"/> 
<lb ed="vsa"/>hetutvādisāmānyāni guṇāḥ | tasya dravyasyoktarūpeṇa bhavanaṃ paryāyaḥ | 
<lb ed="vsa"/>utpādastadbhāvaḥ pariṇāmaḥ paryāya iti paryāyāḥ | yathā jīvasya 
<lb ed="vsa"/>ghaṭādijñānasukhakleśādayaḥ | pudgalasya mṛtpiṇḍaghaṭādayaḥ | dharmādīnāṃ 
<lb ed="vsa"/>gatyādiviśeṣāḥ | ata eva ṣaḍdravyāṇīti prasiddhiḥ |</p> 
<p>kecana sapta tattvānīti varṇayanti | tadāha — jīvājīvāsravabandha- 
<lb ed="vsa"/>saṃvaranirjaramokṣāstattvāni (ta. sū. 1 | 4) iti | tatra jīvājīvau 
<lb ed="vsa"/>nirūpitau | āsravo nirūpyate — audārikādikāyādicalanadvāreṇā- 
<pb n="74"/> 
<lb ed="vsa"/>tmanaścalanaṃ yogapadavedanīyamāsravaḥ | yathā salilāvagāhi dvāraṃ 
<lb ed="vsa"/>jalādyāsravaṇakāraṇatvādāsrava iti nigadyate tathā yogapraṇāḍikayā 
<lb ed="vsa"/>karmāsravatīti sa yoga āsravaḥ | yathārdraṃ vastraṃ samantādvātā- 
<lb ed="vsa"/>nītaṃ reṇujātamupādatte tathā kaṣāyajalārdra ātmā yogānītaṃ karma 
<lb ed="vsa"/>sarvapradeśairgṛhṇāti | yathā vā niṣṭaptāyaḥpiṇḍo jale kṣiptombhaḥ sama- 
<lb ed="vsa"/>ntād gṛhṇāṃti tathā kaṣāyoṣṇo jīvo yogānītaṃ karma samantādādatte | 
<lb ed="vsa"/>kaṣati hinastyātmānaṃ kugatiprāpaṇāditi kaṣāyaḥ krodho māno māyā 
<lb ed="vsa"/>lobhaśca | sa dvividhaḥ śubhāśubhabhedāt | atrāhiṃsādiḥ śubhaḥ kāya- 
<lb ed="vsa"/>yogaḥ | satyamitahitabhāṣaṇādiḥ śubho vāgyogaḥ | arhatsiddhācāryo- 
<lb ed="vsa"/>pādhyāyasādhunāmadheyapañcaparameṣṭhibhaktitaporuciśrutavinayādiḥ śubho 
<lb ed="vsa"/>manoyogaḥ | etadviparītastvaśubhastrividho yogaḥ | tadetadāsravabhedapra- 
<lb ed="vsa"/>bhedajātaṃ kāyavāṅmanaḥ karmayogaḥ | sa āsravaḥ | śubhaḥ puṇyasya | 
<lb ed="vsa"/>aśubhaḥ pāpasya (ta. sū. 6 | 1 — 4) ityādinā sūtrasaṃdarbheṇa sasaṃrambha- 
<lb ed="vsa"/>mabhāṇi | apare tvevaṃ menire — āsravayati puruṣaṃ viṣayeṣvindriyapra- 
<lb ed="vsa"/>vṛttirāsravaḥ | indriyadvārā hi pauruṣaṃ jyotirviṣayānspṛśadrūpādijñā- 
<lb ed="vsa"/>narūpeṇa pariṇamata iti | 
<pb n="75"/></p> 
<p>mithyādarśanāviratipramādakaṣāyavaśādyogavaśāccātmā sūkṣmaika kṣe- 
<lb ed="vsa"/>trāvagāhināmanantapradeśānāṃ pudgalānāṃ karmabandhayogyānāmādānamu- 
<lb ed="vsa"/>paśleṣaṇaṃ yatkaroti sa bandhaḥ | taduktaṃ sakaṣāyatvājjīvaḥ karma- 
<lb ed="vsa"/>bhāvayogyānpudgalānādatte sa bandhaḥ (ta. sū. 8 | 2) iti | tatra kaṣāya- 
<lb ed="vsa"/>grahaṇaṃ sarvabandhahetūpalakṣaṇārtham | bandhahetūnpapāṭha vācakācāryaḥ — 
<lb ed="vsa"/>mithyādarśanāviratipramādakaṣāyayogā bandhahetavaḥ (ta. sū. 8 | 1) 
<lb ed="vsa"/>iti | mithyādarśanaṃ dvividhaṃ mithyākarmodayātparopadeśānapekṣaṃ 
<lb ed="vsa"/>tattvāśraddhānaṃ naisargikamekam | aparaṃ paropadeśajam | pṛthivyādi- 
<pb n="76"/> 
<lb ed="vsa"/>ṣaṭkopādānaṃ ṣaḍindriyāsaṃyamanaṃ cāviratiḥ | pañcasamititriguptiṣva- 
<lb ed="vsa"/>nutsāhaḥ pramādaḥ | kaṣāyaḥ krodhādiḥ | tatra kaṣāyāntāḥ sthityanu- 
<lb ed="vsa"/>bhavabandhahetavaḥ prakṛtipradeśabandhaheturyoga iti vibhāgaḥ | bandhaśca- 
<lb ed="vsa"/>turvidha ityuktaṃ prakṛtisthityanubhavapradeśāstadvidhayaḥ (ta. sū. 8 | 3) 
<lb ed="vsa"/>iti | yathā nimbaguḍādestiktatvamadhuratvādisvabhāva evamāvaraṇī- 
<lb ed="vsa"/>yasya jñānadarśanāvaraṇatvamādityaprabhācchādakāmbhodharavatpradīpaprabhā- 
<lb ed="vsa"/>tirodhāyakakumbhavacca | sadasadvedanīyasya sukhaduḥkhotpādakatvamasi- 
<lb ed="vsa"/>dhārāmadhulehanavat | darśane mohanīyasya tattvārthāśraddhānakāritvaṃ 
<lb ed="vsa"/>durjanasaṅgavat | cāritre mohanīyasyāsaṃyamahetutvaṃ madyamadavat | 
<lb ed="vsa"/>āyuṣo dehabandhakartṛtvaṃ jalavat | nāmno vicitranāmakāritvaṃ citri- 
<pb n="77"/> 
<lb ed="vsa"/>kavat | gotrasyoccanīcakāritvaṃ kumbhakāravat | dānādīnāṃ vighnani- 
<lb ed="vsa"/>dānatvamantarāyasya svabhāvaḥ kośādhyakṣavat | soyaṃ prakṛtibandho- 
<lb ed="vsa"/>ṣṭavidho dravyakarmāvāntarabhedamūlaprakṛtivedanīyaḥ | tathāvocadumā- 
<lb ed="vsa"/>svātivācakācāryaḥ — ādyo jñānadarśanāvaraṇavedanīyamohanīyāyu- 
<lb ed="vsa"/>rnāmagotrāntarāyāḥ (ta. sū. 8 | 4) iti | tadbhedaṃ ca samagṛhṇātpañca- 
<lb ed="vsa"/>navadvyaṣṭāviṃśaticaturdvicatvāriṃśaddvipañcabhedā yathākramam (ta. sū. 
<lb ed="vsa"/>8 | 5) iti | etacca sarvaṃ vidyānandādibhirvivṛtamiti vistarabhayānna 
<lb ed="vsa"/>prastūyate | yathājāgomahiṣyādikṣīrāṇāmetāvantamanehasaṃ mādhurya- 
<pb n="78"/> 
<lb ed="vsa"/>svabhāvādapracyutisthitistathā jñānāvaraṇādīnāṃ mūlaprakṛtīnāmā- 
<lb ed="vsa"/>ditastisṛṇāmantarāyasya ca triṃśatsāgaropamakoṭikoṭyaḥ parā 
<lb ed="vsa"/>sthitiḥ (ta. sū. 8 | 14) ityādyuktaṃ kāladurdāntavatsvīyasvabhāvā- 
<lb ed="vsa"/>dapracyutisthitiḥ | yathājāgomahiṣyādikṣīrāṇāṃ tīvramandādibhā- 
<lb ed="vsa"/>vena svakāryakaraṇe sāmarthyaviśeṣonubhāvastathā karmapudgalānāṃ svakā- 
<lb ed="vsa"/>ryakaraṇe sāmarthyaviśeṣonubhāvaḥ | karmabhāvapariṇatapudgalaskandhānā- 
<lb ed="vsa"/>manantāntapradeśānāmātmapradeśānupraveśaḥ pradeśabandhaḥ |</p> 
<p>āsravanirodhaḥ saṃvaraḥ | yenātmani praviśatkarma pratiṣidhyate 
<lb ed="vsa"/>sa guptisamityādiḥ saṃvaraḥ | saṃcārakāraṇādyogādātmano gopanaṃ 
<lb ed="vsa"/>guptiḥ | sā trividhā kāyavāṅmanonigrahabhedāt | prāṇipīḍāpari- 
<pb n="79"/> 
<lb ed="vsa"/>hāreṇa samyagayanaṃ samitiḥ | seryābhāṣādibhedātpañcadhā | prapañcitaṃ 
<lb ed="vsa"/>ca hemacandrācāryaiḥ —</p> 
<p><lg><l>lokātivāhite mārge cumbite bhāsvadaṃśubhiḥ |</l> 
<l>janturakṣārthamālokya gatirīryā matā satām ||</l></lg></p> 
<p><lg><l>anavadyamṛtaṃ sarvajanīnaṃ mitabhāṣaṇam |</l> 
<l>priyā vācaṃyamānāṃ sā bhāṣāsamitirucyate ||</l></lg></p> 
<p><lg><l>dvicatvāriṃśatā bhikṣādoṣairnityamadūṣitam |</l> 
<l>muniryadannamādatte saiṣaṇāsamitirmatā ||</l></lg></p> 
<p><lg><l>āsanādīni saṃvīkṣya pratilaṅghya ca yatnataḥ |</l> 
<l>gṛhṇīyānnikṣipeddhyāyetsādānasamitiḥ smṛtā ||</l></lg></p> 
<p><lg><l>kaphamūtramalaprāyairnirjantujagatītale |</l> 
<l>yatnādyadutsṛjetsādhuḥ sotsargasamitirbhavet ||</l></lg> 
<pb n="80"/> 
<lb ed="vsa"/>ata eva —</p> 
<p><lg><l>āsravaḥ srotaso dvāraṃ saṃvṛṇotīti saṃvaraḥ |</l></lg> 
<lb ed="vsa"/>iti nirāhuḥ | taduktamabhiyuktaiḥ —</p> 
<p><lg><l>āsravo bhavahetuḥ syātsaṃvaro mokṣakāraṇam |</l> 
<l>itīyamārhatī sṛṣṭiranyadasyāḥ prapañcanam ||</l></lg></p> 
<p>arjitasya karmaṇastapaḥprabhṛtibhirnirjaraṇaṃ nirjarākhyaṃ tattvam | cira- 
<lb ed="vsa"/>kālapravṛttakaṣāyakalāpaṃ puṇyaṃ sukhaduḥkhe ca dehena jarayati nāśayati 
<lb ed="vsa"/>keśolluñcanādikaṃ tapa ucyate | sā nirjarā dvividhā yathākālaupa- 
<lb ed="vsa"/>kramikabhedāt | tatra prathamā yasminkāle yatkarma phalapradatvenābhimataṃ 
<lb ed="vsa"/>tasminneva kāle phaladānādbhavantī nirjarā kāmādipākajeti ca 
<lb ed="vsa"/>jegīyate | yatkarma tapobalātsvakāmanayodayāvaliṃ praveśya prapadyate 
<lb ed="vsa"/>saupakramikanirjarā | yadāha —</p> 
<p><lg><l>saṃsārabījabhūtānāṃ karmaṇāṃ jaraṇādiha |</l> 
<l>nirjarā saṃmatā dvedhā sakāmākāmanirjarā ||</l> 
<l>smṛtā sakāmā yamināmakāmā tvanyadehinām ||</l></lg> iti |</p> 
<p>mithyādarśanādīnāṃ bandhahetūnāṃ nirodhebhinavakarmābhāvānnirjarāhe- 
<lb ed="vsa"/>tusaṃnidhānenārjitasya karmaṇo nirasanādātyantikakarmamokṣaṇaṃ mokṣaḥ | 
<lb ed="vsa"/>tadāha — bandhahetvabhāvanirjarābhyāṃ kṛtsnakarmavipramokṣaṇaṃ mokṣaḥ (ta. sū. 
<lb ed="vsa"/>10 | 2) iti | tadanantaramūrdhvaṃ gacchatyālokāntāt (ta. sū. 10 | 5) | 
<pb n="81"/> 
<lb ed="vsa"/>yathā hastadaṇḍādibhramipreritaṃ kulālacakramuparatepi tasmiṃstadba- 
<lb ed="vsa"/>lādevāsaṃskārakṣayaṃ bhramati tathā bhavasthenātmanāpavargaprāptaye 
<lb ed="vsa"/>bahuśo yatkṛtaṃ praṇidhānaṃ muktasya tadabhāvepi pūrvasaṃskārā- 
<lb ed="vsa"/>dālokāntaṃ gamanamupapadyate | yathā vā mṛttikālepakṛtagauravamalā- 
<lb ed="vsa"/>budravyaṃ jaledhaḥ patati punarapetamṛttikābandhamūrdhvaṃ gacchati tathā 
<lb ed="vsa"/>karmarahita ātmā asaṅgatvādūrdhvaṃ gacchati | bandhacchedāderaṇḍabīja- 
<lb ed="vsa"/>vaccordhvaṃ gatisvabhāvāccāgniśikhāvat | anyonyaṃ pradeśānupraveśe 
<lb ed="vsa"/>satyavibhāgenāvasthānaṃ bandhaḥ | parasparaprāptimātraṃ saṅgaḥ | taduktaṃ 
<lb ed="vsa"/>pūrvaprayogādasaṅgatvādbandhacchedāttathā gatipariṇāmācca (ta. sū. 
<lb ed="vsa"/>10 | 6) | āviddhakulālacakravadvyapagatalepālābuvaderaṇḍabījavadagni- 
<lb ed="vsa"/>śikhāvacca (ta. sū. 10 | 7) iti | ata eva paṭhanti —</p> 
<p><lg><l>gatvā gatvā nivartante candrasūryādayo grahāḥ |</l> 
<l>adyāpi na nivartante tvalokākāśamāgatāḥ ||</l></lg> (pa. na.) iti |</p> 
<p>anye tu gatasamastakleśatadvāsanasyānāvaraṇajñānasya sukhaikatāna- 
<lb ed="vsa"/>syātmana uparideśāvasthānaṃ muktirityāsthiṣata | evamuktāni 
<lb ed="vsa"/>sukhaduḥkhasādhanābhyāṃ puṇyapāpābhyāṃ sahitāni nava padārthānkeca- 
<lb ed="vsa"/>nāṅgīcakruḥ | taduktaṃ siddhānte jīvājīvau puṇyapāpayutāvāsravaḥ 
<pb n="82"/> 
<lb ed="vsa"/>saṃvaro nirjaraṇaṃ bandho mokṣaśca nava tattvānīti | saṃgrahe pravṛttā 
<lb ed="vsa"/>vayamuparatāḥ smaḥ |</p> 
<p>atra sarvatra saptabhaṅginayākhyaṃ nyāyamavatārayanti jaināḥ | syādasti 
<lb ed="vsa"/>syānnāsti syādasti ca nāsti ca syādavaktavyaḥ syādasti cāvaktavyaḥ 
<lb ed="vsa"/>syānnāsti cāvaktavyaḥ syādasti ca nāsti cāvaktavya iti | 
<pb n="83"/></p> 
<p>tatsarvamanantavīryaḥ pratyapīpadat — 
<pb n="84"/></p> 
<p><lg><l>tadvidhānavivakṣāyāṃ syādastīti gatirbhavet |</l> 
<l>syānnāstīti prayogaḥ syāttanniṣedhe vivakṣite ||</l></lg></p> 
<p><lg><l>krameṇobhayavāñchāyāṃ prayogaḥ samudāyabhāk |</l> 
<l>yugapattadvivakṣāyāṃ syādavācyamaśaktitaḥ ||</l></lg></p> 
<p><lg><l>ādyāvācyavivakṣāyāṃ pañcamo bhaṅga iṣyate |</l> 
<l>antyāvācyavivakṣāyāṃ ṣaṣṭhabhaṅgasamudbhavaḥ ||</l> 
<l>samuccayena yuktaśca saptamo bhaṅga ucyate ||</l></lg> iti | 
<lb ed="vsa"/>syācchabdaḥ khalvayaṃ nipātastiṅantapratirūpako'nekāntadyotakaḥ | 
<lb ed="vsa"/>yathoktam —</p> 
<p><lg><l>vākyeṣvanekāntadyotī gamyaṃ prati viśeṣaṇam |</l> 
<l>syānnipātorthayogitvāttiṅantapratirūpakaḥ ||</l></lg> iti | 
<lb ed="vsa"/>yadi punarekāntadyotakaḥ syācchabdoyaṃ syāttadā syādastīti vākye 
<lb ed="vsa"/>syātpadamanarthakaṃ syāt | anekāntadyotakatve tu syādasti kathaṃ- 
<lb ed="vsa"/>cidastīti syātpadātkathaṃcidityayamartho labhyata iti nānarthakyam | 
<lb ed="vsa"/>tadāha —</p> 
<p><lg><l>syādvādaḥ sarvathaikāntatyāgātkiṃvṛttacidvidheḥ |</l> 
<l>saptabhaṅginayāpekṣo heyādeyaviśeṣakṛt ||</l></lg> iti | 
<pb n="85"/> 
<lb ed="vsa"/>yadi vastvastyekāntataḥ sarvathā sarvadā sarvatra sarvātmanāstīti no- 
<lb ed="vsa"/>pāditsājihāsābhyāṃ kvacitkadācitkenacitpravarteta nivarteta vā | 
<lb ed="vsa"/>prāptāprāpaṇīyatvādaheyahānānupapatteśca | anekāntapakṣe tu kathaṃcitkva- 
<lb ed="vsa"/>citkenacitsattvena hānopādāne prekṣāvatāmupapadyete | kiṃ ca vastunaḥ 
<lb ed="vsa"/>sattvaṃ svabhāvaḥ, asattvaṃ vetyādi praṣṭavyam | na tāvadastitvaṃ vastunaḥ 
<lb ed="vsa"/>svabhāva iti samasti | ghaṭostītyanayoḥ paryāyatayā yugapatprayogā- 
<lb ed="vsa"/>yogāt | nāstīti prayogavirodhācca | evamanyatrāpi yojyam | 
<lb ed="vsa"/>yathoktam —</p> 
<p><lg><l>ghaṭostīti na vaktavyaṃ sanneva hi yato ghaṭaḥ |</l> 
<l>nāstītyapi na vaktavyaṃ virodhātsadasattvayoḥ ||</l></lg> ityādi |</p> 
<p>tasmāditthaṃ vaktavyaṃ sadasatsadasadanirvacanīyavādabhedena prativā- 
<lb ed="vsa"/>dinaścaturvidhāḥ | punarapyanirvacanīyamatena miśritāni sadasadādima- 
<lb ed="vsa"/>tānīti trividhāḥ | tānprati kiṃ vastvastītyādiparyanuyoge kathaṃci- 
<lb ed="vsa"/>dastītyādiprativacanasaṃbhavena te vādinaḥ sarve nirviṇṇāḥ santastū- 
<lb ed="vsa"/>ṣṇīmāsata iti saṃpūrṇārthaviniścāyinaḥ syādvādamaṅgīkurvatastatra tatra 
<lb ed="vsa"/>vijaya iti sarvamupapannam | yadavocadācāryaḥ syādvādamañjaryām —</p> 
<p><lg><l>anekāntātmakaṃ vastu gocaraḥ sarvasaṃvidām |</l> 
<l>ekadeśaviśiṣṭortho nayasya viṣayo mataḥ ||</l></lg> 
<pb n="86"/></p> 
<p><lg><l>nyāyānāmekaniṣṭhānāṃ pravṛttau śrutavartmani |</l> 
<l>saṃpūrṇārthaviniścāyi syādvastu śrutamucyate ||</l></lg> iti |</p> 
<p><lg><l>anyonyapakṣapratipakṣabhāvā-</l> 
<l>dyathā pare matsariṇaḥ pravādāḥ |</l> 
<l>nayānaśeṣānaviśeṣamicchan</l> 
<l>na pakṣapātī samayastathārhataḥ ||</l></lg> (hemacandrakṛtadvitīyadvātriṃśikā vī. stu. ślo0 30)</p> 
<p>jinadattasūriṇā jainaṃ matamitthamuktam —</p> 
<p><lg><l>balabhogopabhogānāmubhayordānalābhayoḥ |</l> 
<pb n="87"/> 
<l>antarāyastathā nidrā bhīrajñānaṃ jugupsitam || 1 ||</l></lg></p> 
<p><lg><l>hiṃsā ratyaratī rāgadveṣāvaviratiḥ smaraḥ |</l> 
<l>śoko mithyātvameteṣṭādaśa doṣā na yasya saḥ || 2 ||</l></lg></p> 
<p><lg><l>jino devo guruḥ samyaktattvajñānopadeśakaḥ |</l> 
<l>jñānadarśanacāritrāṇyapavargasya vartanī || 3 ||</l></lg></p> 
<p><lg><l>syādvādasya pramāṇe dve pratyakṣamanumāpi ca |</l> 
<l>nityānityātmakaṃ sarvaṃ nava tattvāni sapta vā || 4 ||</l></lg></p> 
<p><lg><l>jīvājīvau puṇyapāpe cāsravaḥ saṃvaropi ca |</l> 
<l>bandho nirjaraṇaṃ muktireṣāṃ vyākhyādhunocyate || 5 ||</l></lg></p> 
<p><lg><l>cetanālakṣaṇo jīvaḥ syādajīvastadanyakaḥ |</l> 
<l>satkarmapudgalāḥ puṇyaṃ pāpaṃ tasya viparyayaḥ || 6 ||</l></lg> 
<pb n="88"/></p> 
<p><lg><l>āsravaḥ srotaso dvāraṃ saṃvṛṇotīti saṃvaraḥ |</l> 
<l>praveśaḥ karmaṇāṃ bandho nirjarastadviyojanam || 7 ||</l></lg></p> 
<p><lg><l>aṣṭakarmakṣayānmokṣothāntarbhāvaśca kaiścana |</l> 
<l>puṇyasya saṃvare pāpasyāsrave kriyate punaḥ || 8 ||</l></lg></p> 
<p><lg><l>labdhānantacatuṣkasya lokāgūḍhasya cātmanaḥ |</l> 
<l>kṣīṇāṣṭakarmaṇo muktirnirvyāvṛttirjinoditā || 9 ||</l></lg></p> 
<p><lg><l>sarajoharaṇā bhaikṣabhujo luñcitamūrdhajāḥ |</l> 
<l>śvetāmbarāḥ kṣamāśīlā niḥsaṅgā jainasādhavaḥ || 10 ||</l></lg></p> 
<p><lg><l>luñcitāḥ picchikāhastāḥ pāṇipātrā digambarāḥ |</l> 
<l>ūrdhvāśino gṛhe dāturdvitīyāḥ syurjinarṣayaḥ || 11 ||</l></lg></p> 
<p><lg><l>bhuṅkte na kevalī na strī mokṣameti digambaraḥ |</l> 
<l>prāhureṣāmayaṃ bhedo mahāñśvetāmbaraiḥ saha || 12 ||</l></lg> iti |</p> 
<trailer>iti śrīmatsāyaṇamādhavīye sarvadarśanasaṃgraha ārhatadarśanam |</trailer>
</div>
<div n="4"><pb n="89"/> 
<head>atha rāmānujadarśanam || 4 ||</head>
<p>tadetadārhatamataṃ prāmāṇikagarhaṇamarhati | na hyekasminvastuni para- 
<lb ed="vsa"/>mārthe sati paramārthasatāṃ yugapatsadasattvādidharmāṇāṃ samāveśaḥ 
<lb ed="vsa"/>saṃbhavati | na ca sadasattvayoḥ parasparaviruddhayoḥ samuccayāsaṃbhave 
<lb ed="vsa"/>vikalpaḥ kiṃ na syāditi vaditavyam | kriyā hi vikalpyate na 
<lb ed="vsa"/>vastviti nyāyāt | na ca</p> 
<p>anekāntaṃ jagatsarvaṃ herambanarasiṃhavat | 
<lb ed="vsa"/>iti dṛṣṭāntāvaṣṭambhavaśādeṣṭavyam | ekasmindeśe gajatvaṃ siṃhatvaṃ 
<lb ed="vsa"/>vāparasminnaratvamiti deśabhedena virodhābhāvena tasyaikasmindeśa eva 
<lb ed="vsa"/>sattvāsattvādinānekāntatvābhidhāne dṛṣṭāntānupapatteḥ | nanu dravyā- 
<lb ed="vsa"/>tmanā sattvaṃ paryāyātmanā tadabhāva ityubhayamapyupapannamiti cenmaivam | 
<lb ed="vsa"/>kālabhedena hi kasyacitsattvamasattvaṃ ca svabhāva iti na kaściddoṣaḥ | 
<lb ed="vsa"/>na caikasya hrasvatvadīrghatvavadanekāntatvaṃ jagataḥ syāditi vācyam | 
<lb ed="vsa"/>pratiyogibhedena virodhābhāvāt | tasmātpramāṇābhāvādyugapatsattvā- 
<lb ed="vsa"/>sattve parasparaviruddhe naikasminvastuni vastuṃ yukte | evamanyāsāmapi 
<lb ed="vsa"/>bhaṅgīnāṃ bhaṅgovagantavyaḥ | kiṃ ca sarvasyāsya mūlabhūtaḥ saptabhaṅginayaḥ 
<pb n="90"/> 
<lb ed="vsa"/>svayamekāntonekānto vā | ādye sarvamanekāntamiti pratijñāvyā- 
<lb ed="vsa"/>ghātaḥ | dvitīye vivakṣitārthāsiddhiḥ | anekāntatvenāsādhakatvāt | 
<lb ed="vsa"/>tathā ceyamubhayataḥpāśā rajjuḥ syādvādinaḥ syāt | api ca nava- 
<lb ed="vsa"/>tvasaptatvādinirdhāraṇasya phalasya tannirdhārayituḥ pramātuśca tatkaraṇasya 
<lb ed="vsa"/>pramāṇasya prameyasya ca navatvāderaniyame sādhu samarthitamātmanastī- 
<lb ed="vsa"/>rthakaratvaṃ devānāṃpriyeṇārhatamatapravartakena | tathā jīvasya dehānu- 
<lb ed="vsa"/>rūpaparimāṇatvāṅgīkāre yogabalādanekadehaparigrāhakayogiśarīreṣu 
<lb ed="vsa"/>pratiśarīraṃ jīvavicchedaḥ prasajyeta | manujaśarīraparimāṇo jīvo mata- 
<lb ed="vsa"/>ṅgajadehaṃ kṛtsnaṃ praveṣṭuṃ na prabhavet | kiṃ ca gajādiśarīraṃ parityajya pipī- 
<lb ed="vsa"/>likāśarīraṃ viśataḥ prācīnaśarīrasaṃniveśavināśopi prāpnuyāt | na 
<pb n="91"/> 
<lb ed="vsa"/>ca yathā pradīpaprabhāviśeṣaḥ prapāprāsādādyudaravartisaṃkocavikāśavāṃ- 
<lb ed="vsa"/>stathā jīvopi manujamataṅgajādiśarīreṣu syādityeṣitavyam | pradīpava- 
<lb ed="vsa"/>deva savikāratvenānityatvaprāptau kṛtapraṇāśākṛtābhyāgamaprasaṅgāt | 
<lb ed="vsa"/>evaṃ pradhānamallanibarhaṇanyāyena jīvapadārthadūṣaṇābhidhānadiśānyatrāpi 
<lb ed="vsa"/>dūṣaṇamutprekṣaṇīyam | tasmānnityanirdoṣaśrutiviruddhatvādidamupādeyaṃ na 
<lb ed="vsa"/>bhavati | taduktaṃ bhagavatā vyāsena — naikasminnasaṃbhavāt (bra. sū. 2 | 2 | 31) 
<pb n="92"/> 
<lb ed="vsa"/>iti | rāmānujena ca jainamatanirākaraṇaparatvena tadidaṃ sūtraṃ vyākāri |</p> 
<p>eṣa hi tasya siddhāntaḥ — cidacidīśvarabhedena bhoktṛbhogyaniyā- 
<lb ed="vsa"/>makabhedena ca vyavasthitāstrayaḥ padārthā iti | taduktam —</p> 
<p><lg><l>īśvaraścidacicceti padārthatritayaṃ hariḥ |</l> 
<l>īśvaraściditi prokto jīvo dṛśyamacitpunaḥ ||</l></lg> iti |</p> 
<p>apare punaraśeṣaviśeṣapratyanīkaṃ cinmātraṃ brahmaiva paramārthaḥ | tacca 
<lb ed="vsa"/>nityaśuddhabuddhamuktasvabhāvamapi tattvamasi (chā. 6 | 8 | 7) ityādisā- 
<lb ed="vsa"/>mānādhikaraṇyādhigatajīvaikyaṃ badhyate mucyate ca | tadatiriktanānā- 
<lb ed="vsa"/>vidhabhoktṛbhoktavyādibhedaprapañcaḥ sarvopi tasminnavidyayā parikalpitaḥ 
<lb ed="vsa"/>sadeva somyedamagra āsīdekamevādvitīyam (chā. 6 | 2 | 1) ityādiva- 
<pb n="93"/> 
<lb ed="vsa"/>cananicayaprāmāṇyāditi bruvāṇāstarati śokamātmavit (chā. 
<lb ed="vsa"/>7 | 1 | 3) ityādiśrutiśiraḥśatavaśena nirviśeṣabrahmātmaikatvavidyayānā- 
<lb ed="vsa"/>dyavidyānivṛttimaṅgīkurvāṇāḥ</p> 
<p>mṛtyoḥ sa mṛtyumāpnoti ya iha nāneva paśyati (kā. 2 | 1 |) | 
<lb ed="vsa"/>iti bhedanindāśravaṇena pāramārthikaṃ bhedaṃ nirācakṣāṇā vicakṣaṇaṃ- 
<lb ed="vsa"/>manyāstamimaṃ vibhāgaṃ na sahante |</p> 
<p>tatrāyaṃ samādhirabhidhīyate | bhavedetadevaṃ yadyavidyāyāṃ pramāṇaṃ vidyeta |</p> 
<p>nanvidamanādi bhāvarūpaṃ jñānanivartyamajñānamahamajño māmanyaṃ ca na 
<lb ed="vsa"/>jānāmīti pratyakṣapramāṇasiddham | taduktam —</p> 
<p><lg><l>anādi bhāvarūpaṃ yadvijñānena vilīyate |</l> 
<l>tadajñānamiti prājñā lakṣaṇaṃ saṃpracakṣate ||</l></lg> (citsukhī 1 | 9) 
<lb ed="vsa"/>iti | na caitajjñānābhāvaviṣayamityāśaṅkanīyam | ko hyevaṃ brūyā- 
<lb ed="vsa"/>tprabhākarakarāvalambī bhaṭṭadattahasto vā | nādyaḥ — 
<pb n="94"/></p> 
<p><lg><l>svarūpapararūpābhyāṃ nityaṃ sadasadātmake |</l> 
<l>vastuni jñāyate kiṃcitkaiścidrūpaṃ kadācana ||</l></lg></p> 
<p><lg><l>bhāvāntaramabhāvo hi kayācittu vyapekṣayā |</l> 
<l>bhāvāntarādabhāvonyo na kaścidanirūpaṇāt ||</l></lg> 
<lb ed="vsa"/>iti vadatā bhāvavyatiriktasyābhāvasyānabhyupagamāt | na dvitīyaḥ | 
<pb n="95"/> 
<lb ed="vsa"/>abhāvasya ṣaṣṭhapramāṇagocaratvena jñānasya nityānumeyatvena ca tada- 
<lb ed="vsa"/>bhāvasya pratyakṣaviṣayatvānupapatteḥ | yadi punaḥ pratyakṣābhāvavādī 
<lb ed="vsa"/>kaścidevamācakṣīta taṃ pratyācakṣīta | ahamajña ityasminnanubhaveha- 
<lb ed="vsa"/>mityātmano'bhāvadharmitayā jñānasya pratiyogitayā cāvagatirasti 
<lb ed="vsa"/>na vā | asti cedvirodhādeva na jñānābhāvānubhavasaṃbhavaḥ | na ceddha- 
<lb ed="vsa"/>rmipratiyogijñānasāpekṣo jñānābhāvānubhavaḥ sutarāṃ na saṃbhavati | 
<lb ed="vsa"/>tasyājñānasya bhāvarūpatve prāguktadūṣaṇābhāvādayamanubhavo bhāvarūpā- 
<lb ed="vsa"/>jñānagocara evābhyupagantavya iti |</p> 
<p>tadetadgaganaromanthāyitam | bhāvarūpasyājñānasya jñānābhāvena samā- 
<lb ed="vsa"/>nayogakṣematvāt | tathā hi — viṣayatvenāśrayatvena cājñānasya vyāvartaka- 
<pb n="96"/> 
<lb ed="vsa"/>tayā pratyagarthaḥ pratipanno na vā | pratipannaścetsvarūpajñānanivartyaṃ 
<lb ed="vsa"/>tadajñānamiti tasminpratipanne kathaṃkāramavatiṣṭhate | apratipannaścedvyāva- 
<lb ed="vsa"/>rtakāśrayaviṣayaśūnyamajñānaṃ kathamanubhūyeta | atha viśadaḥ svarūpāva- 
<lb ed="vsa"/>bhāsa evājñānavirodhī nājñānena saha bhāsata ityāśrayaviṣayajñāne 
<lb ed="vsa"/>satyapi nājñānānubhavavirodha iti hanta tarhi jñānābhāvepi samā- 
<lb ed="vsa"/>nametadanyatrābhiniveśāt | tasmādubhayābhyupagatajñānābhāva evāhamajño 
<lb ed="vsa"/>māmanyaṃ ca na jānāmītyanubhavagocara ityabhyupagantavyam |</p> 
<p>astu tarhyanumānaṃ mānaṃ — vivādāspadaṃ pramāṇajñānaṃ svaprāgabhāvavya- 
<lb ed="vsa"/>tiriktasvaviṣayāvaraṇasvanivartyasvadeśagatavastvantarapūrvakamaprakāśi- 
<lb ed="vsa"/>tārthaprakāśakatvādandhakāre prathamotpannapradīpaprabhāvaditi | 
<pb n="97"/></p> 
<p>tadapi na kṣodakṣamam | ajñānepyanabhimatājñānāntarasādhanepasi- 
<lb ed="vsa"/>ddhāntāpātāt | tadasādhanenaikāntikatvāt | dṛṣṭāntasya sādhanavika- 
<lb ed="vsa"/>latvācca | na hi pradīpaprabhāyā aprakāśitārthaprakāśakatvaṃ saṃbhavati | 
<lb ed="vsa"/>jñānasyaiva prakāśakatvāt | satyapi pradīpe jñānena viṣayaprakāśasaṃbha- 
<lb ed="vsa"/>vāt | pradīpaprabhāyāstu cakṣurindriyasya jñānaṃ samutpādayato virodhi- 
<lb ed="vsa"/>saṃtamasanirasanadvāreṇopakārakatvamātramevetyalamativistareṇa |</p> 
<p>pratiprayogaśca vivādādhyāsitamajñānaṃ na jñānamātrabrahmāśritam | 
<pb n="98"/> 
<lb ed="vsa"/>ajñānatvācchuktikādyajñānavaditi | nanu śuktikādyajñānasyāśrayasya 
<lb ed="vsa"/>pratyagarthasya jñānamātrasvabhāvatvameveti cenmaivaṃ śaṅkiṣṭhāḥ | anu- 
<lb ed="vsa"/>bhūtirhi svasadbhāvenaiva kasyacidvastuno vyavahārānuguṇatvāpādanasva- 
<lb ed="vsa"/>bhāvo jñānāvagatisaṃvidādyaparanāmā sakarmakonubhaviturātmano dharma- 
<lb ed="vsa"/>viśeṣaḥ | anubhaviturātmatvamātmavṛttiguṇaviśeṣasya jñānatvamityā- 
<lb ed="vsa"/>śrayaṇāt | nanu jñānarūpasyātmanaḥ kathaṃ jñānaguṇakatvamiti cetta- 
<lb ed="vsa"/>dasāram | yathā hi maṇidyumaṇiprabhṛti tejodravyaṃ prabhāvadrūpeṇāvati- 
<lb ed="vsa"/>ṣṭhamānaṃ prabhārūpaguṇāśrayaḥ | svāśrayādanyatrāpi vartamānatvena rūpava- 
<pb n="99"/> 
<lb ed="vsa"/>ttvena ca prabhā dravyarūpāpi taccheṣatvanibandhanaguṇavyavahārā | eva- 
<lb ed="vsa"/>mayamātmā svaprakāśacidrūpa eva caitanyaguṇaḥ | tathā ca śrutiḥ — sa 
<lb ed="vsa"/>yathā saindhavaghanonantaro'bāhyaḥ kṛtsno rasaghana evaivaṃ vā areya- 
<lb ed="vsa"/>mātmānantaro'bāhyaḥ kṛtsnaḥ prajñānaghana eva (bṛ0 4 | 5 | 13) | 
<lb ed="vsa"/>atrāyaṃ puruṣaḥ svayaṃjyotirbhavati (bṛ0 4 | 3 | 9) | na hi vijñā- 
<lb ed="vsa"/>turvijñāterviparilopo vidyate (bṛ0 4 | 3 | 30) | atha yo vededaṃ 
<lb ed="vsa"/>jighrāṇīti sa ātmā (chā0 8 | 12 | 4) | yoyaṃ vijñānamayaḥ 
<lb ed="vsa"/>prāṇeṣu hṛdyantarjyotiḥ puruṣaḥ (bṛ0 4 | 3 | 7) | eṣa hi draṣṭā spraṣṭā 
<lb ed="vsa"/>śrotā ghrātā rasayitā mantā boddhā kartā vijñānātmā puruṣaḥ (pra0 
<lb ed="vsa"/>4 | 9) ityādikā | 
<pb n="100"/></p> 
<p>na ca anṛtena hi pratyūḍhāḥ (chā0 8 | 3 | 2) iti śrutiravidyāyāṃ 
<lb ed="vsa"/>pramāṇamityāśrayituṃ śakyam | ṛtetaraviṣayo hyanṛtaśabdaḥ | ṛtaśa- 
<lb ed="vsa"/>bdaśca karmavacanaḥ | ṛtaṃ pibantau (kā. 3 | 1) iti vacanāt | ṛtaṃ 
<lb ed="vsa"/>karma phalābhisaṃdhirahitaṃ paramapuruṣārādhanaveṣaṃ tatprāptiphalam | 
<lb ed="vsa"/>atra tadvyatiriktaṃ sāṃsārikālpaphalaṃ karmānṛtaṃ brahmaprāptivirodhi | ya 
<lb ed="vsa"/>etaṃ brahmalokaṃ na vindanti anṛtena hi pratyūḍhāḥ (chā. 8 | 3 | 2) iti 
<lb ed="vsa"/>vacanāt | māyāṃ tu prakṛtiṃ vidyāt (śve. 4 | 10) ityādau māyā- 
<lb ed="vsa"/>śabdo vicitrārthasargakaratriguṇātmakaprakṛtyabhidhāyako nānirvacanī- 
<lb ed="vsa"/>yājñānavacanaḥ |</p> 
<p><lg><l>tena māyāsahasraṃ tacchambarasyāśugāminā |</l> 
<l>bālasya rakṣatā dehamekaikāṃśena sūditam ||</l></lg> (vi. pu. 1 | 19 | 20) 
<lb ed="vsa"/>ityādau vicitrārthasargasamarthasya pāramārthikasyaivāsurādyastraviśeṣasyaiva 
<lb ed="vsa"/>māyāśabdābhidheyatvopalambhāt | ato na kadācidapi śrutyā 
<lb ed="vsa"/>anirvacanīyājñānapratipādanam | 
<pb n="101"/></p> 
<p>nāpyaikyopadeśānyathānupapattyā | tattvaṃpadayoḥ saviśeṣabrahmābhidhā- 
<lb ed="vsa"/>yitvena viruddhayorjīvaparayoḥ svarūpaikyasya pratipattumaśakyatayārthā- 
<lb ed="vsa"/>patteranudayadoṣadūṣitatvāt | tathā hi — tatpadaṃ nirastasamastadoṣama- 
<lb ed="vsa"/>navadhikātiśayāsaṃkhyeyakalyāṇaguṇāspadaṃ jagadudayavibhavalayalīlaṃ 
<lb ed="vsa"/>brahma pratipādayati | tadaikṣata bahu syāṃ prajāyeya (chā0 6 | 2 | 3) 
<lb ed="vsa"/>ityādiṣu tasyaiva prakṛtatvāt | tatsamānādhikaraṇaṃ tvaṃpadaṃ cāci- 
<lb ed="vsa"/>dviśiṣṭajīvaśarīrakaṃ brahmācaṣṭe | prakāradvayaviśiṣṭaikavastuparatvātsā- 
<lb ed="vsa"/>mānādhikaraṇyasya | 
<pb n="102"/></p> 
<p>nanu soyaṃ devadatta itivattattvamiti padayorviruddhabhāgatyāgalakṣaṇayā 
<lb ed="vsa"/>nirviśeṣasvarūpamātmaikyaṃ sāmānādhikaraṇyārthaḥ kiṃ na syāt | yathā 
<lb ed="vsa"/>soyamityatra tacchabdena deśāntarakālāntarasaṃbandhī puruṣaḥ pratīyate | 
<lb ed="vsa"/>idaṃśabdena ca saṃnihitadeśavartamānakālasaṃbandhī | tayoḥ sāmānā- 
<lb ed="vsa"/>dhikaraṇyenaikyamavagamyate | tatraikasya yugapadviruddhadeśakālapratītirna 
<lb ed="vsa"/>saṃbhavatīti dvayorapi padayoḥ svarūpaparatve svarūpasya caikyaṃ pratipattuṃ 
<lb ed="vsa"/>śakyam | evamatrāpi kiṃcijjñatvasarvajñatvādiviruddhāṃśaprahāṇenākha- 
<lb ed="vsa"/>ṇḍasvarūpaṃ lakṣyata iti cet —</p> 
<p>viṣamoyamupanyāsaḥ | dṛṣṭāntepi virodhavaidhuryeṇa lakṣaṇāgandhāsaṃ- 
<lb ed="vsa"/>bhavāt | ekasya tāvadbhūtavartamānakāladvayasaṃbandho na viruddhaḥ | 
<lb ed="vsa"/>deśāntarasthitirbhūtā saṃnihitadeśasthitirvartata iti deśabhedasaṃbandha- 
<lb ed="vsa"/>virodhaśca kālabhedena pariharaṇīyaḥ | lakṣaṇāpakṣepyekasyaiva padasya 
<pb n="103"/> 
<lb ed="vsa"/>lakṣakatvāśrayaṇena virodhaparihāre padadvayasya lākṣaṇikatvasvīkāro 
<lb ed="vsa"/>na saṃgacchate | itarathaikasya vastunastattedaṃtāviśiṣṭatvāvagāhanena pratya- 
<lb ed="vsa"/>bhijñāyāḥ prāmāṇyānaṅgīkāre sthāyitvāsiddhau kṣaṇabhaṅgavādī bauddho 
<lb ed="vsa"/>vijayeta | evamatrāpi jīvaparamātmanoḥ śarīrātmabhāvena tādātmyaṃ 
<lb ed="vsa"/>na viruddhamiti pratipāditam | jīvātmā hi brahmaṇaḥ śarīratayā 
<lb ed="vsa"/>prakāratvādbrahmātmakaḥ | ya ātmani tiṣṭhannātmanontaro yamātmā na 
<lb ed="vsa"/>veda yasyātmā śarīram (bṛ. mā. 3 | 7 | 22) iti śrutyantarāt | 
<pb n="104"/></p> 
<p>atyalpamidamucyate | sarve śabdāḥ paramātmana eva vācakāḥ | 
<lb ed="vsa"/>na ca paryāyatvam | dvārabhedasaṃbhavāt | tathā hi | jīvasya śarīratayā 
<lb ed="vsa"/>prakārabhūtāni devamanuṣyādisaṃsthānānīva sarvāṇi vastūnīti brahmā- 
<lb ed="vsa"/>tmakāni tāni sarvāṇi | ataḥ —</p> 
<p><lg><l>devo manuṣyo yakṣo vā piśācoragarākṣasāḥ |</l> 
<l>pakṣī vṛkṣo latā kāṣṭhaṃ śilā tṛṇaṃ ghaṭaḥ paṭaḥ ||</l></lg> 
<lb ed="vsa"/>ityādayaḥ sarve śabdāḥ prakṛtipratyayayogenāmidhāyakatayā prasiddhā 
<lb ed="vsa"/>loke tadvācyatayā pratīyamānatattatsaṃsthānavadvastumukhena tadabhimā- 
<lb ed="vsa"/>nijīvatadantaryāmiparamātmaparyantasaṃghātasya vācakāḥ | devādiśa- 
<lb ed="vsa"/>bdānāṃ paramātmaparyantatvamuktaṃ tattvamuktāvalyāṃ caturthasare — 
<pb n="105"/></p> 
<p><lg><l>jīvaṃ devādiśabdo vadati tadapṛthaksiddhabhāvābhidhānā-</l> 
<l>nniṣkarṣābhāvayuktādbahuriha ca dṛḍho lokavedaprayogaḥ |</l> 
<l>ātmāsaṃbandhakāle sthitiranavagatā devamartyādimūrte-</l> 
<l>rjīvātmānupraveśājjagati vibhurapi vyākaronnāmarūpe ||</l></lg> (tattvamu. 4 | 82) iti | 
<lb ed="vsa"/>anena devādiśabdānāṃ śarīraviśiṣṭajīvaparyantatvaṃ pratipādya saṃsthānai- 
<lb ed="vsa"/>kyādyabhāve (tattvamu. 4 | 83) ityādinā śarīralakṣaṇaṃ darśayitvā 
<pb n="106"/> 
<lb ed="vsa"/>śabdaistanvaṃśarūpaprabhṛtibhiḥ (tattvamu. 4 | 84) ityādinā viśvasye- 
<lb ed="vsa"/>śvarādapṛthaksiddhatvamupapādya niṣkarṣākūta (tattvamu. 4 | 85) ityādinā 
<lb ed="vsa"/>padyena sarveṣāṃ śabdānāṃ paramātmaparyantatvaṃ pratipāditaṃ tatsarvaṃ tata 
<pb n="107"/> 
<lb ed="vsa"/>evāvadhāryam | ayamevārthaḥ samarthito vedārthasaṃgrahe nāmarūpaśruti- 
<lb ed="vsa"/>vyākaraṇasamaye rāmānujena |</p> 
<p>kiṃ ca sarvapramāṇasya saviśeṣaviṣayatayā nirviśeṣavastuni na 
<lb ed="vsa"/>kimapi pramāṇaṃ samasti | nirvikalpakapratyakṣepi saviśeṣameva vastu 
<lb ed="vsa"/>pratīyate | anyathā savikalpake soyamiti pūrvapratipannaprakāraviśi- 
<lb ed="vsa"/>ṣṭapratītyanupapatteḥ | 
<pb n="108"/></p> 
<p>kiṃ ca tattvamasyādivākyaṃ na prapañcasya bādhakam | bhrāntimūla- 
<lb ed="vsa"/>katvāt | bhrāntiprayuktarajjusarpavākyavat | nāpi brahmātmaikya- 
<lb ed="vsa"/>jñānaṃ nivartakam | tatra pramāṇābhāvasya prāgevopapādanāt | na 
<lb ed="vsa"/>ca prapañcasya satyatvapratiṣṭhāpanapakṣa ekavijñānena sarvavijñānapratijñā- 
<lb ed="vsa"/>vyākopaḥ | prakṛtipuruṣamahadahaṃkāratanmātrabhūtendriyacaturdaśabhuvanātma- 
<lb ed="vsa"/>kabrahmāṇḍatadantarvartidevatiryaṅmanuṣyasthāvarādisarvaprakārasaṃsthānasaṃ- 
<pb n="109"/> 
<lb ed="vsa"/>sthitaṃ kāryamapi sarvaṃ brahmaiveti kāraṇabhūtabrahmātmajñānādeva sarvavi- 
<lb ed="vsa"/>jñānaṃ bhavatītyekavijñānena sarvavijñānasyopapannataratvāt | api ca 
<lb ed="vsa"/>brahmavyatiriktasya sarvasya mithyātve sarvasyāsattvādevaikavijñānena sarva- 
<lb ed="vsa"/>vijñānapratijñā bādhyeta | nāmarūpavibhāgānarhasūkṣmadaśāvatprakṛtipuruṣa- 
<lb ed="vsa"/>śarīraṃ brahma kāraṇāvastham | jagatastadāpattireva pralayaḥ | nāmarūpa- 
<lb ed="vsa"/>vibhāgavibhaktasthūlacidacidvastuśarīraṃ brahma kāryāvastham | brahmaṇa- 
<lb ed="vsa"/>stathāvidhasthūlabhāvaśca sṛṣṭirityabhidhīyate | evaṃ ca kāryakāraṇayo- 
<lb ed="vsa"/>rananyatvamapyārambhaṇādhikaraṇe pratipāditamupapannataraṃ bhavati | 
<pb n="110"/></p> 
<p>nirguṇavādāśca prākṛtaheyaguṇaniṣedhaviṣayatayā vyavasthitāḥ | 
<lb ed="vsa"/>nānātvaniṣedhavādāścaikasyaiva brahmaṇaḥ śarīratayā prakārabhūtaṃ sarvaṃ 
<lb ed="vsa"/>cetanācetanātmakaṃ vastviti sarvasyātmatayā sarvaprakāraṃ brahmaivāva- 
<lb ed="vsa"/>sthitamiti sarvātmakabrahmapṛthagbhūtavastusadbhāvaniṣedhaparatvābhyupaga- 
<lb ed="vsa"/>mena pratipāditāḥ |</p> 
<p>kimatra tattvaṃ bhedo'bheda ubhayātmakaṃ vā | sarvaṃ tattvam | tatra sarva- 
<lb ed="vsa"/>śarīratayā sarvaprakāraṃ brahmaivāvasthitamityabhedobhyupeyate | ekameva 
<lb ed="vsa"/>brahma nānābhūtacidacitprakārānnānātvenāvasthitamiti bhedābhedau | 
<lb ed="vsa"/>cidacidīśvarāṇāṃ svarūpasvabhāvavailakṣaṇyādasaṃkarācca bhedaḥ | tatra cidrū- 
<lb ed="vsa"/>pāṇāṃ jīvātmanāmasaṃkucitāparicchinnanirmalajñānarūpāṇāmanādika- 
<pb n="111"/> 
<lb ed="vsa"/>rmarūpāvidyāveṣṭitānāṃ tattatkarmānurūpajñānasaṃkocavikāsau bhogyabhū- 
<lb ed="vsa"/>tācitsaṃsargastadanuguṇasukhaduḥkhopabhogadvayarūpā bhoktṛtā bhagavatpra- 
<lb ed="vsa"/>tipattirbhagavatpadaprāptirityādayaḥ svabhāvāḥ | acidvastūnāṃ tu bho- 
<lb ed="vsa"/>gyabhūtānāmacetanatvamapuruṣārthatvaṃ vikārāspadatvamityādayaḥ | para- 
<lb ed="vsa"/>syeśvarasya bhoktṛbhogyayorantaryāmirūpeṇāvasthānamaparicchedyajñānaiśvarya- 
<lb ed="vsa"/>vīryaśaktitejaḥprabhṛtyanavadhikātiśayāsaṃkhyeyakalyāṇaguṇagaṇatā sva- 
<lb ed="vsa"/>saṃkalpapravṛttasvetarasamastacidacidvastujātatā svābhimatasvānurūpai- 
<lb ed="vsa"/>karūpadivyarūpaniratiśayavividhānantabhūṣaṇatetyādayaḥ |</p> 
<p>veṅkaṭanāthena tvitthaṃ niraṭaṅki padārthavibhāgaḥ — 
<pb n="112"/></p> 
<p><lg><l>dravyādravyaprabhedānmitamubhayavidhaṃ tadvidastattvamāhuḥ</l> 
<l>dravyaṃ dvedhā vibhaktaṃ jaḍamajaḍamiti prācyamavyaktakālau |</l> 
<l>antyaṃ pratyakparākca prathamamubhayathā tatra jīveśabhedāt</l> 
<l>nityā bhūtirmatiścetyaparamiha jaḍāmādimāṃ kecidāhuḥ ||</l></lg> (tattvamu. 1 | 6)</p> 
<p><lg><l>tatra dravyaṃ daśāvatprakṛtiriha guṇaiḥ sattvapūrvairupetā</l> 
<l>kālobdādyākṛtiḥ syādaṇuravagatimāñjīva īśonya ātmā |</l> 
<l>saṃproktā nityabhūtistriguṇasamadhikā sattvayuktā tathaiva</l> 
<l>jñāturjñeyāvabhāso matiriti kathitaṃ saṃgrahāddravyalakṣma ||</l></lg> (tattvamu. 1 | 7) ityādinā | 
<pb n="113"/></p> 
<p>tatra cicchabdavācyā jīvātmānaḥ paramātmanaḥ sakāśādbhinnā 
<lb ed="vsa"/>nityāśca | tathā ca śrutiḥ — dvā suparṇā sayujā sakhāyā (mu0 
<lb ed="vsa"/>3 | 1 | 1, śve0 4 | 6) ityādikā | ata evoktaṃ nānātmāno vyava- 
<lb ed="vsa"/>sthātaḥ (vai. sū. 3 | 2 | 20) iti | tannityatvamapi śrutiprasiddham —</p> 
<p><lg><l>na jāyate mriyate vā vipaścinnāyaṃ bhūtvā bhavitā vā na bhūyaḥ |</l> 
<l>ajo nityaḥ śāśvatoyaṃ purāṇo na hanyate hanyamāne śarīre ||</l></lg> (kā. 2 | 18) iti | 
<pb n="114"/> 
<lb ed="vsa"/>aparathā kṛtapraṇāśākṛtābhyāgamaprasaṅgaḥ | ata evoktaṃ vītarāga- 
<lb ed="vsa"/>janmādarśanāt (nyā. sū. 3 | 1 | 25) iti | tadaṇutvamapi śrutipra- 
<lb ed="vsa"/>siddham —</p> 
<p><lg><l>bālāgraśatabhāgasya śatadhā kalpitasya ca |</l> 
<l>bhāgo jīvaḥ sa vijñeyaḥ sa cānantyāya kalpate ||</l></lg> (śve0 5 | 9) 
<lb ed="vsa"/>iti | ārāgramātraḥ puruṣaḥ (śve0 5 | 8) aṇurātmā cetasā veditavyaḥ 
<lb ed="vsa"/>(mu. 3 | 1 | 9) iti ca |</p> 
<p>acicchabdavācyaṃ dṛśyaṃ jaḍaṃ jagattrividhaṃ bhogyabhogopakaraṇabhogā- 
<lb ed="vsa"/>yatanabhedāt | 
<pb n="115"/></p> 
<p>tasya jagataḥ kartopādānaṃ ceśvarapadārthaḥ puruṣottamo vāsudevādi- 
<lb ed="vsa"/>padavedanīyaḥ | tadapyuktam —</p> 
<p><lg><l>vāsudevaḥ paraṃ brahma kalyāṇaguṇasaṃyutaḥ |</l> 
<l>bhuvanānāmupādānaṃ kartā jīvaniyāmakaḥ ||</l></lg> iti | 
<lb ed="vsa"/>sa eva vāsudevaḥ paramakāruṇiko bhaktavatsalaḥ paramapuruṣastadupā- 
<lb ed="vsa"/>sakānuguṇatattatphalapradānāya svalīlāvaśādarcāvibhavavyūhasūkṣmānta- 
<lb ed="vsa"/>ryāmibhedena pañcadhāvatiṣṭhate | tatrārcā nāma pratimādayaḥ | rāmādyava- 
<lb ed="vsa"/>tāro vibhavaḥ | vyūhaścaturvidho vāsudevasaṃkarṣaṇapradyumnāniruddhasaṃjñakaḥ | 
<pb n="116"/> 
<lb ed="vsa"/>sūkṣmaṃ saṃpūrṇaṣaḍguṇaṃ vāsudevākhyaṃ paraṃ brahma | guṇā apahatapāpmatvā- 
<lb ed="vsa"/>dayaḥ | sopahatapāpmā vijaro vimṛtyurviśoko vijighatso'pipāsaḥ 
<lb ed="vsa"/>satyakāmaḥ satyasaṃkalpaḥ (chā0 8 | 7 | 3) iti śruteḥ | antaryāmī 
<lb ed="vsa"/>sakalajīvaniyāmakaḥ | ya ātmani tiṣṭhannātmānamantaro yamayati 
<lb ed="vsa"/>(bṛ. mā. 3 | 7 | 22) iti śruteḥ |</p> 
<p>tatra pūrvapūrvamūrtyupāsanayā puruṣārthaparipanthiduritanicayakṣaye sa- 
<lb ed="vsa"/>tyuttarottaramūrtyupāstyadhikāraḥ | taduktam —</p> 
<p><lg><l>vāsudevaḥ svabhakteṣu vātsalyāttattadīhitam |</l> 
<l>adhikāryānuguṇyena prayacchati phalaṃ bahu ||</l></lg></p> 
<p><lg><l>tadarthaṃ līlayā svīyāḥ pañca mūrtīḥ karoti vai |</l> 
<l>pratimādikamarcā syādavatārāstu vaibhavāḥ ||</l></lg></p> 
<p><lg><l>saṃkarṣaṇo vāsudevaḥ pradyumnaścāniruddhakaḥ |</l> 
<l>vyūhaścaturvidho jñeyaḥ sūkṣmaṃ saṃpūrṇaṣaḍguṇam ||</l></lg></p> 
<p><lg><l>tadeva vāsudevākhyaṃ paraṃ brahma nigadyate |</l> 
<l>antaryāmī jīvasaṃstho jīvapreraka īritaḥ ||</l></lg></p> 
<p><lg><l>ya ātmanīti vedāntavākyajālairnirūpitaḥ |</l> 
<l>arcopāsanayā kṣipte kalmaṣedhikṛto bhavet ||</l></lg></p> 
<p><lg><l>vibhavopāsane paścādvyūhopāstau tataḥ param |</l> 
<l>sūkṣme tadanu śaktaḥ syādantaryāmiṇamīkṣitum ||</l></lg> iti | 
<pb n="117"/></p> 
<p>tadupāsanaṃ ca pañcavidhamabhigamanamupādānamijyā svādhyāyo yoga 
<lb ed="vsa"/>iti śrīpañcarātrebhihitam | tatrābhigamanaṃ nāma devatāsthānamārgasya 
<lb ed="vsa"/>saṃmārjanopalepanādi | upādānaṃ gandhapuṣpādipūjāsādhanasaṃpādanam | 
<lb ed="vsa"/>ijyā nāma devatāpūjanam | svādhyāyo nāma arthānusaṃdhānapūrvako 
<lb ed="vsa"/>mantrajapo vaiṣṇavasūktastotrapāṭho nāmasaṃkīrtanaṃ tattvapratipādakaśāstrā- 
<lb ed="vsa"/>bhyāsaśca | yogo nāma devatānusaṃdhānam |</p> 
<p>evamupāsanākarmasamuccitena vijñānena draṣṭvadarśane naṣṭe bhagavadbhaktasya 
<lb ed="vsa"/>tanniṣṭhasya bhaktavatsalaḥ paramakāruṇikaḥ puruṣottamaḥ svayāthātmyā- 
<lb ed="vsa"/>nubhavānuguṇaniravadhikānandarūpaṃ punarāvṛttirahitaṃ svapadaṃ prayacchati | 
<lb ed="vsa"/>tathā ca smṛtiḥ —</p> 
<p><lg><l>māmupetya punarjanma duḥkhālayamaśāśvatam |</l> 
<l>nāpnuvanti mahātmānaḥ saṃsiddhiṃ paramāṃ gatāḥ ||</l></lg> (bha0 gī0 8 | 15) iti |</p> 
<p><lg><l>svabhaktaṃ vāsudevopi saṃprāpyānandamakṣayam |</l> 
<l>punarāvṛttirahitaṃ svīyaṃ dhāma prayacchati ||</l></lg> iti ca |</p> 
<p>tadetatsarvaṃ hṛdi nidhāya mahopaniṣanmatāvalambanena bhagavadbodhāya- 
<lb ed="vsa"/>nācāryakṛtāṃ brahmasūtravṛttiṃ vistīrṇāmālakṣya rāmānujaḥ śārīrakamī- 
<lb ed="vsa"/>māṃsābhāṣyamakārṣīt | tatrāthāto brahmajijñāsā (bra. sū. 1 | 1 | 1) iti 
<pb n="118"/> 
<lb ed="vsa"/>prathamasūtrasyāyamarthaḥ — atrāthaśabdaḥ pūrvavṛttakarmādhigamanānantaryārthaḥ | 
<lb ed="vsa"/>taduktaṃ vṛttikāreṇa — vṛttātkarmādhigamādanantaraṃ brahma vividiṣatīti | 
<lb ed="vsa"/>ataḥśabdo hetvarthaḥ | adhītasāṅgavedasyādhigatatadarthasya vinaśvarapha- 
<lb ed="vsa"/>lātkarmaṇo viraktatvāddhetoḥ sthiramokṣābhilāṣukasya tadupāyabhūtabrahma- 
<lb ed="vsa"/>jijñāsā bhavati | brahmaśabdena svabhāvato nirastasamastadoṣānavadhi- 
<lb ed="vsa"/>kātiśayāsaṃkhyeyakalyāṇaguṇaḥ puruṣottamobhidhīyate | evaṃ ca karma- 
<lb ed="vsa"/>jñānasya tadanuṣṭhānasya ca vairāgyotpādanadvārā cittakalmaṣāpanayadvārā 
<lb ed="vsa"/>ca brahmajñānaṃ prati sādhanatvena tayoḥ kāryakāraṇatvena pūrvottaramīmāṃsa- 
<lb ed="vsa"/>yorekaśāstratvam | ata eva vṛttikārā ekamevedaṃ śāstraṃ jaiminīyena 
<lb ed="vsa"/>ṣoḍaśalakṣaṇenetyāhuḥ |</p> 
<p>karmaphalasya kṣayitvaṃ brahmajñānaphalasya cākṣayitvaṃ parīkṣya lokānkarma- 
<lb ed="vsa"/>citānbrāhmaṇo nirvedamāyānnāstyakṛtaḥ kṛtena (mu0 1 | 2 | 12) ityādi- 
<pb n="119"/> 
<lb ed="vsa"/>śrutibhiranumānārthāpattyupavṛṃhitābhiḥ pratyapādi | ekaikanindayā ka- 
<lb ed="vsa"/>rmaviśiṣṭasya jñānasya mokṣasādhanatvaṃ darśayati śrutiḥ —</p> 
<p><lg><l>andhaṃ tamaḥ praviśanti ye'vidyāmupāsate |</l> 
<l>tato bhūya iva te tamo ya u vidyāyāṃ ratāḥ ||</l></lg> (bṛ. 4 | 4 | 10, ī. 9)</p> 
<p><lg><l>vidyāṃ cāvidyāṃ ca yastadvedobhayaṃ saha |</l> 
<l>avidyayā mṛtyuṃ tīrtvā vidyayāmṛtamaśnute</l></lg> (ī. 11) 
<lb ed="vsa"/>ityādi | taduktaṃ pāñcarātrarahasye —</p> 
<p><lg><l>sa eva karuṇāsindhurbhagavānbhaktavatsalaḥ |</l> 
<l>upāsakānurodhena bhajate mūrtipañcakam ||</l></lg> 
<pb n="120"/></p> 
<p><lg><l>tadarcāvibhavavyūhasūkṣmāntaryāmisaṃjñakam |</l> 
<l>yadāśrityaiva cidvargastattajjñeyaṃ prapadyate ||</l></lg></p> 
<p><lg><l>pūrvapūrvoditopāstiviśeṣakṣīṇakalmaṣaḥ |</l> 
<l>uttarottaramūrtīnāmupāstyadhikṛto bhavet ||</l></lg></p> 
<p><lg><l>evaṃ hyaharahaḥ śrautasmārtadharmānusārataḥ |</l> 
<l>uktopāsanayā puṃsāṃ vāsudevaḥ prasīdati ||</l></lg></p> 
<p><lg><l>prasannātmā harirbhaktyā nididhyāsanarūpayā |</l> 
<l>avidyāṃ karmasaṃghātarūpāṃ sadyo nivartayet ||</l></lg></p> 
<p><lg><l>tataḥ svābhāvikāḥ puṃsāṃ te saṃsāratirohitāḥ |</l> 
<l>āvirbhavanti kalyāṇāḥ sarvajñatvādayo guṇāḥ ||</l></lg></p> 
<p><lg><l>evaṃ guṇāḥ samānāḥ syurmuktānāmīśvarasya ca |</l> 
<l>sarvakartṛtvamevaikaṃ tebhyo deve viśiṣyate ||</l></lg></p> 
<p><lg><l>muktāstu śeṣiṇi brahmaṇyaśeṣe śeṣarūpiṇaḥ |</l> 
<l>sarvānaśruvate kāmānsaha tena vipaścitā ||</l></lg> iti | 
<pb n="121"/></p> 
<p>tasmāttāpatrayāturairamṛtatvāya puruṣottamādipadavedanīyaṃ brahma jijñā- 
<lb ed="vsa"/>sitavyamityuktaṃ bhavati | prakṛtipratyayau pratyayārthaprādhānyena saha brūta 
<lb ed="vsa"/>itaḥ sanonyatreti vacanabalādicchāyā iṣyamāṇapradhānatvādiṣyamāṇaṃ 
<lb ed="vsa"/>jñānamiha vidheyam | tacca dhyānopāsanādiśabdavācyaṃ vedanaṃ na tu 
<lb ed="vsa"/>vākyajanyamāpātajñānam | padasaṃdarbhaśrāviṇo vyutpannasya vidhānamanta- 
<pb n="122"/> 
<lb ed="vsa"/>reṇāpi prāptatvāt | ātmā vā are draṣṭavyaḥ śrotavyo mantavyo ni- 
<lb ed="vsa"/>didhyāsitavyaḥ (bṛ0 2 | 4 | 5) ātmetyevopāsīta (bṛ0 1 | 4 | 7) 
<lb ed="vsa"/>vijñāya prajñāṃ kurvīta (bṛ0 4 | 4 | 21) anuvidya vijānāti 
<lb ed="vsa"/>(chā0 8 | 7 | 1) ityādiśrutibhyaḥ | atra śrotavya ityanuvādaḥ | adhya- 
<lb ed="vsa"/>yanavidhinā sāṅgasya svādhyāyasya grahaṇedhītavedasya puruṣasya prayoja- 
<lb ed="vsa"/>navadarthadarśanāttannirṇayāya svarasata eva śravaṇe pravartamānatayā tasya 
<lb ed="vsa"/>prāptatvāt | mantavya iti cānuvādaḥ | śravaṇapratiṣṭhārthatvena mananasyāpi 
<lb ed="vsa"/>prāptatvāt | aprāpte śāstramarthavaditi nyāyāt | dhyānaṃ ca tailadhārā- 
<lb ed="vsa"/>vadavicchinnasmṛtisaṃtānarūpam | dhruvā smṛtiḥ smṛtipratilambhe sarva- 
<lb ed="vsa"/>granthīnāṃ vipramokṣa iti dhruvāyāḥ smṛtereva mokṣopāyatvaśravaṇāt | 
<lb ed="vsa"/>sā ca smṛtirdarśanasamānākārā |</p> 
<p><lg><l>bhidyate hṛdayagranthiśchidyante sarvasaṃśayāḥ |</l> 
<l>kṣīyante cāsya karmāṇi tasmindṛṣṭe parāvare ||</l></lg> (mu0 2 | 2 | 8) 
<lb ed="vsa"/>ityanenaikavākyatvāt | tathā ca ātmā vā are draṣṭavyaḥ (bṛ0 
<pb n="123"/> 
<lb ed="vsa"/>2 | 4 | 5) ityanenāsyā darśanarūpatā vidhīyate | bhavati ca bhāvanāpraka- 
<lb ed="vsa"/>rṣātsmṛterdarśanarūpatvam | vākyakāreṇaitatsarvaṃ prapañcitaṃ vedanamupāsanaṃ 
<lb ed="vsa"/>syādityādinā | tadeva dhyānaṃ viśinaṣṭi śrutiḥ —</p> 
<p><lg><l>nāyamātmā pravacanena labhyo na medhayā na bahunā śrutena |</l> 
<l>yamevaiṣa vṛṇute tena labhyastasyaiṣa ātmā vivṛṇute tanūṃ svām ||</l></lg> (kaṭha0 2 | 23) iti | 
<lb ed="vsa"/>priyatama eva hi varaṇīyo bhavati | yathāyaṃ priyatama ātmānaṃ 
<lb ed="vsa"/>prāpnoti tathā svayameva bhagavānprayatata iti bhagavataivābhihitam —</p> 
<p><lg><l>teṣāṃ satatayuktānāṃ bhajatāṃ prītipūrvakam |</l> 
<l>dadāmi buddhiyogaṃ taṃ yena māmupayānti te ||</l></lg> (bha0 gī0 10 | 10) iti |</p> 
<p><lg><l>puruṣaḥ sa paraḥ pārtha bhaktyā labhyastvananyayā |</l></lg> (bha0 gī0 8 | 22) iti ca |</p> 
<p>bhaktistu niratiśayānandapriyānanyaprayojanasakaletaravaitṛṣṇyava- 
<pb n="124"/> 
<lb ed="vsa"/>jjñānaviśeṣa eva | tatsiddhiśca vivekādibhyo bhavatīti vākyakāre- 
<lb ed="vsa"/>ṇoktaṃ tallabdhirvivekavimokābhyāsakriyākalyāṇānavasādānuddharṣebhyaḥ 
<lb ed="vsa"/>saṃbhavānnirvacanācceti | tatra viveko nāmāduṣṭādannātsattvaśuddhiḥ | 
<lb ed="vsa"/>atra nirvacanam — āhāraśuddheḥ sattvaśuddhiḥ sattvaśuddhyā dhruvā smṛti- 
<lb ed="vsa"/>riti | vimokaḥ kāmānabhiṣvaṅgaḥ | śānta upāsīteti nirvacanam | 
<lb ed="vsa"/>punaḥ punaḥ saṃśīlanamabhyāsaḥ | nirvacanaṃ ca smārtamudāhṛtaṃ bhāṣyakā- 
<lb ed="vsa"/>reṇa sadā tadbhāvabhāvitaḥ (gī. 8 | 6) iti | śrautasmārtakarmānuṣṭhānaṃ 
<lb ed="vsa"/>śaktitaḥ kriyā | kriyāvāneṣa brahmavidāṃ variṣṭha iti nirvacanam | 
<lb ed="vsa"/>satyārjavadayādānādīni kalyāṇāni | satyena labhyata ityādi nirva- 
<lb ed="vsa"/>canam | dainyaviparyayonavasādaḥ | nāyamātmā balahīnena labhyaḥ 
<lb ed="vsa"/>(mu0 3 | 2 | 4) iti nirvacanam | tadviparyayajā tuṣṭiruddharṣaḥ | 
<lb ed="vsa"/>tadviparyayonuddharṣaḥ | śānto dānta iti nirvacanam |</p> 
<p>tadevamevaṃvidhaniyamaviśeṣasamāsāditapuruṣottamaprasādavidhvasta- 
<lb ed="vsa"/>tamaḥsvāntasyānanyaprayojanānavarataniratiśayapriyaviśadātmapratyayā- 
<pb n="125"/> 
<lb ed="vsa"/>vabhāsatāpannadhyānarūpayā bhaktyā puruṣottamapadaṃ labhyata iti siddham 
<lb ed="vsa"/>taduktaṃ yāmunena — ubhayaparikarmitasvāntasyaikāntikātyantikabhakti- 
<lb ed="vsa"/>yogo labhya iti | jñānakarmayogasaṃskṛtāntaḥkaraṇasyetyarthaḥ |</p> 
<p>kiṃ punarbrahma jijñāsitavyamityapekṣāyāṃ lakṣaṇamuktaṃ janmādyasya 
<lb ed="vsa"/>yataḥ (bra. sū. 1 | 1 | 2) iti | janmādīti sṛṣṭisthitipralayam | tadgu- 
<lb ed="vsa"/>ṇasaṃvijñāno bahuvrīhiḥ | asyācintyavividhavicitraracanasya niyatade- 
<lb ed="vsa"/>śakālabhogabrahmādistambaparyantakṣetrajñamiśrasya jagato yato yasmātsarve- 
<lb ed="vsa"/>śvarānnikhilaheyapratyanīkasvarūpātsatyasaṃkalpādyanavadhikātiśayāsaṃ- 
<lb ed="vsa"/>khyeyakalyāṇaguṇātsarvajñātsarvaśakteḥ puṃsaḥ sṛṣṭisthitipralayāḥ prava- 
<lb ed="vsa"/>rtanta iti sūtrārthaḥ | 
<pb n="126"/></p> 
<p>itthaṃbhūte brahmaṇi kiṃ pramāṇamiti jijñāsāyāṃ śāstrameva pramāṇami- 
<lb ed="vsa"/>tyuktaṃ śāstrayonitvāt (bra. sū. 1 | 1 | 3) iti | śāstraṃ yoniḥ kāraṇaṃ 
<lb ed="vsa"/>pramāṇaṃ yasya tacchāstrayoni | tasya bhāvastattvaṃ tasmāt | brahmajñānakāra- 
<lb ed="vsa"/>ṇatvācchāstrasya tadyonitvaṃ brahmaṇa ityarthaḥ | na ca brahmaṇaḥ pramāṇāntara- 
<lb ed="vsa"/>gamyatvaṃ śaṅkituṃ śakyam | atīndriyatvena pratyakṣasya tatra pravṛttyanupa- 
<lb ed="vsa"/>patteḥ | nāpi mahārṇavādikaṃ sakartṛkaṃ kāryatvāddhaṭavadityanumānam | 
<lb ed="vsa"/>tasya pūtikūṣmāṇḍāyamānatvāt | tallakṣaṇaṃ brahma yato vā imāni 
<lb ed="vsa"/>bhūtāni (tai. 2 | 1 | 1) ityādivākyaṃ pratipādayatīti sthitam |</p> 
<p>yadyapi brahma pramāṇāntaragocaratāṃ nāvatarati tathāpi pravṛttini- 
<lb ed="vsa"/>vṛttiparatvābhāve siddharūpaṃ brahma na śāstraṃ pratipādayituṃ prabhavatī- 
<pb n="127"/> 
<lb ed="vsa"/>tyetatparyanuyogaparihārāyoktaṃ — tattu samanvayāt (bra. sū. 1 | 1 | 4) 
<lb ed="vsa"/>iti | tuśabdaḥ prasaktāśaṅkāvyāvṛttyarthaḥ | tacchāstrapramāṇakatvaṃ brahmaṇaḥ 
<lb ed="vsa"/>saṃbhavatyeva | kutaḥ | samanvayāt | paramapuruṣārthabhūtasyaiva brahmaṇobhi- 
<lb ed="vsa"/>dheyatayānvayādityarthaḥ | na ca pravṛttinivṛttyoranyataravirahiṇaḥ prayo- 
<lb ed="vsa"/>janaśūnyatvam | svarūpapareṣvapi putraste jāto nāyaṃ sarpa ityādiṣu 
<lb ed="vsa"/>harṣaprāptibhayanivṛttirūpaprayojanavattvaṃ dṛṣṭameveti na kiṃcidanupapannam | 
<lb ed="vsa"/>diṅmātramatra pradarśitam | vistarastvākarādevāvagantavya iti vista- 
<lb ed="vsa"/>rabhīruṇodāsyata iti sarvamanākulam ||</p> 
<trailer>|| iti śrīmatsāyaṇamādhavīye sarvadarśanasaṃgrahe rāmānujadarśanam ||</trailer>
</div> 
<div n="5"><pb n="128"/> 
<head>|| atha pūrṇaprajñadarśanam || 5 ||</head>
<p>tadetadrāmānujamataṃ jīvāṇutvadāsatvavedāpauruṣeyatvasiddhārthabodha- 
<lb ed="vsa"/>katvasvataḥpramāṇatvapramāṇatritvapañcarātropajīvyatvaprapañcabhedasatyatvā- 
<lb ed="vsa"/>disāmyepi parasparaviruddhabhedādipakṣatrayakakṣīkāreṇa kṣapaṇakapakṣa- 
<lb ed="vsa"/>nikṣiptamityupekṣamāṇaḥ sa ātmā tattvamasi (chā. 6 | 8 | 7) ityādi- 
<lb ed="vsa"/>vedāntavākyajātasya bhaṅgyantareṇārthāntaraparatvamupapādya brahmamīmāṃ- 
<lb ed="vsa"/>sāvivaraṇavyājenānandatīrthaḥ prasthānāntaramāsthiṣata |</p> 
<p>tanmate hi dvividhaṃ tattvaṃ svatantraparatantrabhedāt | taduktaṃ tattva- 
<lb ed="vsa"/>viveke —</p> 
<p><lg><l>svatantraṃ paratantraṃ ca dvividhaṃ tattvamiṣyate |</l> 
<l>svatantro bhagavānviṣṇurnirdoṣo'śeṣasadguṇaḥ ||</l></lg> iti |</p> 
<p>nanu sajātīyavijātīyasvagatanānātvaśūnyaṃ brahmatattvamiti prati- 
<pb n="129"/> 
<lb ed="vsa"/>pādakeṣu vedānteṣu jāgarūkeṣu kathamaśeṣasadguṇatvaṃ tasya kathyata iti 
<lb ed="vsa"/>cenmaivam | bhedapramāpakabahupramāṇavirodhena teṣāṃ tatra prāmāṇyānupa- 
<lb ed="vsa"/>patteḥ | tathā hi — pratyakṣaṃ tāvadidamasmādbhinnamiti nīlapītāderbheda- 
<lb ed="vsa"/>madhyakṣayati |</p> 
<p>atha manyethāḥ — kiṃ pratyakṣaṃ bhedamevāvagāhate kiṃ vā dharmiprati- 
<lb ed="vsa"/>yogighaṭitam | na prathamaḥ | dharmipratiyogipratipattimantareṇa tatsā- 
<lb ed="vsa"/>pekṣasya bhedasyāśakyādhyavasāyatvāt | dvitīyepi dharmipratiyogi- 
<lb ed="vsa"/>grahaṇapuraḥsaraṃ bhedagrahaṇamatha vā yugapattatsarvagrahaṇam | na pūrvaḥ | buddhe- 
<pb n="130"/> 
<lb ed="vsa"/>rviramya vyāpārābhāvāt | anyonyāśrayaprasaṅgācca | nāpi caramaḥ | 
<lb ed="vsa"/>kāryakāraṇabuddhyoryaugapadyābhāvāt | dharmipratītirhi bhedapratyayasya kā- 
<lb ed="vsa"/>raṇam | evaṃ pratiyogipratītirapi | saṃnihitepi dharmiṇi vyavahitapra- 
<lb ed="vsa"/>tiyogijñānamantareṇa bhedasyājñātatvenānvayavyatirekābhyāṃ kāryakāra- 
<lb ed="vsa"/>ṇabhāvāvagamāt | tasmānna bhedapratyakṣaṃ suprasaramiti cet —</p> 
<p>kiṃ vastusvarūpabhedavādinaṃ pratīmāni dūṣaṇānyuddhuṣyante kiṃ vā 
<lb ed="vsa"/>dharmabhedavādinaṃ prati | prathame corāparādhānmāṇḍavyanigrahanyāyāpātaḥ | 
<pb n="131"/> 
<lb ed="vsa"/>bhavadabhidhīyamānadūṣaṇānāṃ tadaviṣayatvāt | nanu vastusvarūpasyaiva 
<lb ed="vsa"/>bhedatve pratiyogisāpekṣatvaṃ na ghaṭate ghaṭavat | pratiyogisāpekṣa eva 
<lb ed="vsa"/>sarvatra bhedaḥ prathata iti cenna | prathamaṃ sarvato vilakṣaṇatayā vastusvarūpe 
<lb ed="vsa"/>jñāyamāne pratiyogyapekṣayā viśiṣṭavyavahāropapatteḥ | tathā hi | pari- 
<lb ed="vsa"/>māṇaghaṭitaṃ vastusvarūpaṃ prathamamavagamyate | paścātpratiyogiviśeṣāpe- 
<lb ed="vsa"/>kṣayā hrasvaṃ dīrghamiti tadeva viśiṣya vyavahārabhājanaṃ bhavati | taduktaṃ 
<pb n="132"/> 
<lb ed="vsa"/>viṣṇutattvanirṇaye — na ca viśeṣaṇaviśeṣyatayā bhedasiddhiḥ | viśeṣaṇa- 
<lb ed="vsa"/>viśeṣyabhāvaśca bhedāpekṣaḥ | dharmipratiyogyapekṣayā bhedasiddhiḥ | bhedā- 
<lb ed="vsa"/>pekṣaṃ ca dharmipratiyogitvamityanyonyāśrayatayā bhedasyāyuktiḥ | padārtha- 
<lb ed="vsa"/>svarūpatvādbhedasya — ityādinā | ata eva gavārthino gavayadarśanānna 
<lb ed="vsa"/>pravartante gośabdaṃ ca na smaranti | na ca nīrakṣīrādau svarūpe gṛhyamāṇe 
<lb ed="vsa"/>bhedapratibhāsopi syāditi bhaṇanīyam | samānābhihārādipratiba- 
<lb ed="vsa"/>ndhakabalādbhedabhānavyavahārābhāvopapatteḥ | taduktam — 
<pb n="133"/></p> 
<p><lg><l>atidūrātsāmīpyādindriyaghātānmanonavasthānāt |</l> 
<l>saukṣmyādvyavadhānādabhibhavātsamānābhihārācca ||</l></lg> (sāṃkhyakā. 7) iti | 
<lb ed="vsa"/>atidūrādgiriśikharavartitarvādau atisāmīpyāllocanāñjanādau i- 
<lb ed="vsa"/>ndriyaghātādvidyudādau manonavasthānātkāmādyupaplutamanaskasya sphī- 
<lb ed="vsa"/>tālokavartini ghaṭādau saukṣmyātparamāṇvādau vyavadhānātkuḍyādyanta- 
<lb ed="vsa"/>rhite abhibhavāddivā pradīpaprabhādau samānābhihārānnīrakṣīrādau yathā- 
<lb ed="vsa"/>vadgrahaṇaṃ nāstītyarthaḥ |</p> 
<p>bhavatu vā dharmabhedavādastathāpi na kaściddoṣaḥ | dharmipratiyogi- 
<lb ed="vsa"/>grahaṇe sati paścāttaddhaṭitabhedagrahaṇopapatteḥ | na ca parasparāśraya- 
<lb ed="vsa"/>prasaṅgaḥ | parānanapekṣya prabhedaśālino vastuno grahaṇe sati dharmabhe- 
<pb n="134"/> 
<lb ed="vsa"/>dabhānasaṃbhavāt | na ca dharmabhedavāde tasya tasya bhedasya bhedāntara- 
<lb ed="vsa"/>bhedyatvenānavasthā duravasthā syādityāstheyam | bhedāntaraprasaktau 
<lb ed="vsa"/>mūlābhāvāt | bhedabhedinau bhinnāviti vyavahārādarśanāt | na caika- 
<lb ed="vsa"/>bhedabalenānyabhedānumānam | dṛṣṭāntabhedāvighātenotthāne doṣābhā- 
<pb n="135"/> 
<lb ed="vsa"/>vāt | soyaṃ piṇyākayācanārthaṃ gatasya khārikātailadātṛtvābhyu- 
<lb ed="vsa"/>pagama iva | dṛṣṭāntabhedavimarde tvanutthānameva | na hi varavighātāya 
<lb ed="vsa"/>kanyodvāhaḥ | tasmānmūlakṣayābhāvādanavasthā na doṣāya | 
<pb n="136"/></p> 
<p>anumānenāpi bhedovasīyate | parameśvaro jīvādbhinnaḥ | taṃ prati 
<lb ed="vsa"/>sevyatvāt | yo yaṃ prati sevyaḥ sa tasmādbhinnaḥ | yathā bhṛtyādrājā | 
<lb ed="vsa"/>na hi sukhaṃ me syādduḥkhaṃ me na manāgapi — iti puruṣārthamarthayamānāḥ 
<lb ed="vsa"/>puruṣāḥ sthapatipadaṃ kāmayamānāḥ satkārabhājo bhaveyuḥ | pratyuta 
<lb ed="vsa"/>sarvānarthabhājanaṃ bhavanti | yaḥ svasyātmano hīnatvaṃ parasya guṇotkarṣaṃ 
<lb ed="vsa"/>ca kathayati sa stutyaḥ prītaḥ stāvakasya tasyābhīṣṭaṃ prayacchati | 
<lb ed="vsa"/>tadāha —</p> 
<p><lg><l>ghātayanti hi rājāno rājāhamitivādinaḥ |</l> 
<l>dadasyakhilamiṣṭaṃ ca svaguṇotkarṣavādinām ||</l></lg> iti | 
<pb n="137"/> 
<lb ed="vsa"/>evaṃ ca parameśvarābhedatṛṣṇayā viṣṇorguṇotkarṣasya mṛgatṛṣṇikāsa- 
<lb ed="vsa"/>matvāmidhānaṃ vipulakadalīphalalipsayā jihvācchedanamanuharati | 
<lb ed="vsa"/>etādṛśaviṣṇuvidveṣaṇādandhatamasapraveśaprasaṅgāt | tadetatpratipāditaṃ 
<lb ed="vsa"/>madhyamandireṇa mahābhāratatātparyanirṇaye —</p> 
<p><lg><l>anādidveṣiṇo daityā viṣṇau dveṣo vivardhitaḥ |</l> 
<l>tamasyandhe pātayati daityānante viniścayāt ||</l></lg> (ma. bhā. tā. 1 | 111) iti |</p> 
<p>sā ca sevā — aṅkananāmakaraṇabhajanabhedāttrividhā | tatrāṅkanaṃ 
<lb ed="vsa"/>nārāyaṇāyudhādīnāṃ tadrūpasmaraṇārthamapekṣitārthasiddhyarthaṃ ca | tathā ca 
<lb ed="vsa"/>śākalyasaṃhitāpariśiṣṭam — 
<pb n="138"/></p> 
<p><lg><l>cakraṃ bibharti puruṣobhitaptaṃ</l> 
<l>balaṃ devānāmamṛtasya viṣṇoḥ |</l> 
<l>sa yāti nākaṃ duritāvadhūya</l> 
<l>viśanti yadyatayo vītarāgāḥ ||</l></lg></p> 
<p><lg><l>devāso yena vidhṛtena bāhunā</l> 
<l>sudarśanena prayātāstamāyan |</l> 
<l>yenāṅkitā manavo lokasṛṣṭiṃ</l> 
<l>vitanvanti brāhmaṇāstadvahanti ||</l></lg></p> 
<p><lg><l>tadviṣṇoḥ paramaṃ padaṃ yena gacchanti lāñchitāḥ |</l> 
<l>urukramasya cihnairaṅkitā loke subhagā bhavāmaḥ ||</l></lg> iti | 
<lb ed="vsa"/>ataptatanūrna tadāmo aśnute śritāsa idvahantastatsamāsata | 
<lb ed="vsa"/>(tai. ā. 1 | 11) iti taittirīyakopaniṣacca | sthānaviśeṣaścāgneyapurāṇe 
<lb ed="vsa"/>darśitaḥ —</p> 
<p><lg><l>dakṣiṇe tu kare vipro bibhṛyācca sudarśanam |</l> 
<l>savyena śaṅkhaṃ bibhṛyāditi brahmavido viduḥ ||</l></lg> iti | 
<lb ed="vsa"/>anyatra cakradhāraṇe mantraviśeṣaśca darśitaḥ —</p> 
<p><lg><l>sudarśana mahājvāla koṭisūryasamaprabha |</l> 
<l>ajñānāndhasya me nityaṃ viṣṇormārgaṃ pradarśaya ||</l></lg></p> 
<p><lg><l>tvaṃ purā sāgarotpanno viṣṇunā vidhṛtaḥ kare |</l> 
<l>namitaḥ sarvadevaiśca pāñcajanya namostu te ||</l></lg> iti |</p> 
<p>nāmakaraṇaṃ putrādīnāṃ keśavādināmnā vyavahāraḥ sarvadā tannāmānu- 
<lb ed="vsa"/>smaraṇārtham |</p> 
<p>bhajanaṃ daśavidhaṃ vācā satyaṃ hitaṃ priyaṃ svādhyāyaḥ kāyena dānaṃ 
<lb ed="vsa"/>paritrāṇaṃ parirakṣaṇaṃ manasā dayā spṛhā śraddhā ceti | atraikaikaṃ 
<lb ed="vsa"/>niṣpādya nārāyaṇe samarpaṇaṃ bhajanam | taduktam —</p> 
<p><lg><l>aṅkanaṃ nāmakaraṇaṃ bhajanaṃ daśadhā ca tat |</l></lg> iti | 
<pb n="139"/></p> 
<p>evaṃ jñeyatvādināpi bhedonumātavyaḥ |</p> 
<p>tathā śrutyāpi bhedovagantavyaḥ | satyamenamanu viśve madanti 
<lb ed="vsa"/>rātiṃ devasya gṛṇato maghonaḥ | satyaḥ so asya mahimā gṛṇe śavo yajñeṣu 
<lb ed="vsa"/>viprarājye | satya ātmā satyo jīvaḥ satyaṃ bhidā satyaṃ bhidā satyaṃ 
<lb ed="vsa"/>bhidā maivāruvaṇyo maivāruvaṇyo maivāruvaṇya iti mokṣānandabheda- 
<lb ed="vsa"/>pratipādakaśrutibhyaḥ |</p> 
<p><lg><l>idaṃ jñānamupāśritya mama sādharmyamāgatāḥ |</l> 
<l>sargepi nopajāyante pralaye na vyathanti ca ||</l></lg> (gī0 14 | 2) 
<pb n="140"/> 
<lb ed="vsa"/>jagadvyāpāravarjam | prakaraṇādasaṃnihitatvācca (bra. sū. 4 | 4 | 17, 18) 
<lb ed="vsa"/>ityādibhyaśca | na ca brahma veda brahmaiva bhavati (mu0 3 | 2 | 9) iti 
<lb ed="vsa"/>śrutibalājjīvasya pāramaiśvaryaṃ śakyaśaṅkam |</p> 
<p>saṃpūjya brāhmaṇaṃ bhaktyā śūdropi brāhmaṇo bhavet | 
<lb ed="vsa"/>itibadbṛṃhito bhavatītyarthaparatvāt |</p> 
<p>nanu —</p> 
<p><lg><l>prapañco yadi vidyeta nivarteta na saṃśayaḥ |</l> 
<l>māyāmātramidaṃ dvaitamadvaitaṃ paramārthataḥ ||</l></lg> (mā. kā. 1 | 17) 
<lb ed="vsa"/>iti vacanāddvaitasya kalpitatvamavagamyata iti cet — satyam | bhāvama- 
<lb ed="vsa"/>nabhisaṃdhāyābhidhānāt | tathā hi | yadyayamutpadyeta tarhi nivarteta na 
<lb ed="vsa"/>saṃśayaḥ | tasmādanādirevāyaṃ prakṛṣṭaḥ pañcavidho bhedaprapañcaḥ | na cāya- 
<pb n="141"/> 
<lb ed="vsa"/>mavidyamānaḥ | māyāmātratvāt | māyeti bhagavadicchocyate |</p> 
<p><lg><l>mahāmāyetyavidyeti niyatirmohinīti ca |</l> 
<l>prakṛtirvāsanetyeva tavecchānanta kathyate ||</l></lg></p> 
<p><lg><l>prakṛtiḥ prakṛṣṭakaraṇādvāsanā vāsayedyataḥ |</l> 
<l>a ityukto haristasya māyāvidyeti saṃjñitā ||</l></lg></p> 
<p><lg><l>māyetyuktā prakṛṣṭatvātprakṛṣṭe hi mayābhidhā |</l> 
<l>viṣṇoḥ prajñaptirevaikā śabdairetairudīryate ||</l> 
<l>prajñaptirūpo hi hariḥ sā ca svānandalakṣaṇā ||</l></lg> 
<lb ed="vsa"/>ityādivacananicayaprāmāṇyabalāt | saiva prajñā mānatrāṇakartrī ca yasya 
<lb ed="vsa"/>tanmāyāmātram | tataśca parameśvareṇa jñātatvādrakṣitatvācca na dvaitaṃ bhrā- 
<lb ed="vsa"/>ntikalpitam | na hīśvare sarvasya bhrāntiḥ saṃbhavati | viśeṣādarśanani- 
<lb ed="vsa"/>bandhanatvādbhrānteḥ | tarhi tadvyapadeśaḥ kathamityatrottaramadvaitaṃ paramārthata 
<lb ed="vsa"/>iti | paramārthata iti paramārthāpekṣayā | tena sarvasmāduttamasya viṣṇu- 
<lb ed="vsa"/>tattvasya samābhyadhikaśūnyatvamuktaṃ bhavati | tathā ca paramā śrutiḥ — 
<pb n="142"/></p> 
<p><lg><l>jīveśvarabhidā caiva jaḍeśvarabhidā tathā |</l> 
<l>jīvabhedo mithaścaiva jaḍajīvabhidā tathā ||</l></lg></p> 
<p><lg><l>mithaśca jaḍabhedo yaḥ prapañco bhedapañcakaḥ |</l> 
<l>soyaṃ satyopyanādiśca sādiścennāśamāpnuyāt ||</l></lg></p> 
<p><lg><l>na ca nāśaṃ prayātyeṣa na cāsau bhrāntikalpitaḥ |</l> 
<l>kalpitaścennivarteta na cāsau vinivartate ||</l></lg></p> 
<p><lg><l>dvaitaṃ na vidyata iti tasmādajñānināṃ matam |</l> 
<l>mataṃ hi jñānināmetanmitaṃ trātaṃ hi viṣṇunā ||</l></lg></p> 
<p><lg><l>tasmānmātramiti proktaṃ paramo harireva tu |</l></lg> ityādi | 
<lb ed="vsa"/>tasmādviṣṇoḥ sarvotkarṣa eva tātparyaṃ sarvāgamānām | 
<lb ed="vsa"/>etadevābhisaṃdhāyābhihitaṃ bhagavatā —</p> 
<p><lg><l>dvāvimau puruṣau loke kṣaraścākṣara eva ca |</l> 
<l>kṣaraḥ sarvāṇi bhūtāni kūṭasthokṣara ucyate ||</l></lg> 
<pb n="143"/></p> 
<p><lg><l>uttamaḥ puruṣastvanyaḥ paramātmetyudāhṛtaḥ |</l> 
<l>yo lokatrayamāviśya bibhartyavyaya īśvaraḥ ||</l></lg></p> 
<p><lg><l>yasmātkṣaramatītohamakṣarādapi cottamaḥ |</l> 
<l>atosmi loke vede ca prathitaḥ puruṣottamaḥ ||</l></lg></p> 
<p><lg><l>yo māmevamasaṃmūḍho jānāti puruṣottamam |</l> 
<l>sa sarvavidbhajati māṃ sarvabhāvena bhārata ||</l></lg></p> 
<p><lg><l>iti guhyatamaṃ śāstramidamuktaṃ mayānagha |</l> 
<l>etadbuddhvā buddhimānsyātkṛtakṛtyaśca bhārata ||</l></lg> (gī0 15 | 16 | 20) iti | 
<lb ed="vsa"/>mahāvarāhepi —</p> 
<p><lg><l>mukhyaṃ ca sarvavedānāṃ tātparyaṃ śrīpatau pare |</l> 
<l>utkarṣe tu tadanyatra tātparyaṃ syādavāntaram ||</l></lg> iti | 
<lb ed="vsa"/>yuktaṃ ca viṣṇoḥ sarvotkarṣe mahātātparyam | mokṣo hi sarvapuruṣā- 
<lb ed="vsa"/>rthottamaḥ |</p> 
<p><lg><l>dharmārthakāmāḥ sarvepi na nityā mokṣa eva hi |</l> 
<l>nityastasmāttadarthāya yateta matimānnaraḥ ||</l></lg> 
<lb ed="vsa"/>iti bhāllaveyaśruteḥ | 
<pb n="144"/></p> 
<p>mokṣaśca viṣṇuprasādamantareṇa na labhyate |</p> 
<p>yasya prasādātparamārtirūpādasmātsaṃsārānmucyate nāpareṇa |</p> 
<p>nārāyaṇosau paramo vicintyo mumukṣubhiḥ karmapāśādamuṣmāt || 
<lb ed="vsa"/>iti nārāyaṇaśruteḥ |</p> 
<p><lg><l>tasminprasanne kimihāstyalabhyaṃ</l> 
<l>dharmārthakāmairalamalpakāste |</l> 
<l>samāśritādbrahmataroranantāt</l> 
<l>niḥsaṃśayaṃ muktiphalaṃ prayānti ||</l></lg> (vi. pu. 1 | 17 | 91) 
<lb ed="vsa"/>iti viṣṇupurāṇokteśca | prasādaśca guṇotkarṣajñānādeva nābhedajñānā- 
<lb ed="vsa"/>dityuktam |</p> 
<p>na ca tattvamasyāditādātmyavyākopaḥ | śrutitātparyāparijñānavi- 
<lb ed="vsa"/>jṛmbhaṇāt |</p> 
<p><lg><l>āha nityaparokṣaṃ tu tacchabdo hyaviśeṣataḥ |</l> 
<l>tvaṃśabdaścāparokṣārthaṃ tayoraikyaṃ kathaṃ bhavet ||</l></lg></p> 
<p><lg><l>ādityo yūpa itivatsādṛśyārthā tu sā śrutiḥ |</l></lg> iti | 
<lb ed="vsa"/>tathā ca paramā śrutiḥ — 
<pb n="145"/></p> 
<p><lg><l>jīvasya paramaikyaṃ tu buddhisārūpyameva tu |</l> 
<l>ekasthānaniveśo vā vyaktisthānamapekṣya saḥ ||</l></lg></p> 
<p><lg><l>na svarūpaikatā tasya muktasyāpi virūpataḥ |</l> 
<l>svātantryapūrṇatelpatvapāratantrye virūpate ||</l></lg> iti |</p> 
<p>atha vā tattvamasītyatra sa evātmā svātantryādiguṇopetatvāt | 
<lb ed="vsa"/>atattvamasi tvaṃ tanna bhavasi tadrahitatvādityekatvamatiśayena nirākṛ- 
<lb ed="vsa"/>tam | tadāha —</p> 
<p><lg><l>atattvamiti vā chedastenaikyaṃ sunirākṛtam |</l></lg> iti | 
<pb n="146"/></p> 
<p>tasmāddṛṣṭāntanavakepi sa yathā śakuniḥ sūtreṇa prabaddhaḥ (chā. 6 | 8 | 3) 
<pb n="147"/> 
<lb ed="vsa"/>ityādinā bheda eva dṛṣṭāntābhidhānānnāyamabhedopadeśa iti tattvavā- 
<lb ed="vsa"/>darahasyam |</p> 
<p>tathā ca mahopaniṣat —</p> 
<p><lg><l>yathā pakṣī ca sūtraṃ ca nānāvṛkṣarasā yathā |</l> 
<l>yathā nadyaḥ samudrāśca yathā jīvamahīruhau ||</l></lg> 
<pb n="148"/></p> 
<p><lg><l>yathāṇimā ca dhānā ca śuddhodalavaṇe yathā |</l> 
<l>corāpahāryau ca yathā yathā puṃviṣayāvapi ||</l></lg></p> 
<p><lg><l>yathājño jīvasaṃghaśca prāṇādeśca niyāmakaḥ |</l> 
<l>tathā jīveśvarau bhinnau sarvadaiva vilakṣaṇau ||</l></lg></p> 
<p><lg><l>tathāpi sūkṣmarūpatvānna jīvātparamo hariḥ |</l> 
<l>bhedena mandadṛṣṭīnāṃ dṛśyate prerakopi san ||</l></lg></p> 
<p><lg><l>vailakṣaṇyaṃ tayorjñātvā mucyate badhyatenyathā |</l></lg> iti |</p> 
<p><lg><l>brahmā śivaḥ surādyāśca śarīrakṣaraṇātkṣarāḥ |</l> 
<l>lakṣmīrakṣaradehatvādakṣarā tatparo hariḥ ||</l></lg></p> 
<p><lg><l>svātantryaśaktivijñānasukhādyairakhilairguṇaiḥ |</l> 
<l>niḥsīmatvena te sarve tadvaśāḥ sarvadaiva ca ||</l></lg> iti |</p> 
<p><lg><l>viṣṇuṃ sarvaguṇaiḥ pūrṇaṃ jñātvā saṃsāravarjitaḥ |</l> 
<l>nirduḥkhānandabhuṅnityaṃ tatsamīpe sa modate ||</l></lg></p> 
<p><lg><l>muktānāṃ cāśrayo viṣṇuradhikodhipatistathā |</l> 
<l>tadvaśā eva te sarve sarvadaiva sa īśvaraḥ ||</l></lg> iti ca | 
<pb n="149"/></p> 
<p>ekavijñānena sarvavijñānaṃ ca pradhānatvakāraṇatvādinā yujyate na tu 
<lb ed="vsa"/>sarvamithyātvena | na hi satyajñānena mithyājñānaṃ saṃbhavati | yathā pradhā- 
<lb ed="vsa"/>napuruṣāṇāṃ jñānājñānābhyāṃ grāmo jñāto'jñāta ityevamādivyapadeśo 
<lb ed="vsa"/>dṛṣṭa eva | yathā ca kāraṇe pitari jñāte jānātyasya putramiti | yathā 
<lb ed="vsa"/>vā sādṛśyādekastrījñānādanyastrījñānamiti | tadeva sādṛśyamatrāpi 
<pb n="150"/> 
<lb ed="vsa"/>vivakṣitaṃ yathā somyaikena mṛtpiṇḍena sarvaṃ mṛṇmayaṃ vijñātaṃ syā- 
<lb ed="vsa"/>dityādinā | anyathā somyaikena mṛtpiṇḍena sarvaṃ mṛṇmayaṃ vijñāta- 
<lb ed="vsa"/>mityatraikapiṇḍaśabdau vṛthā prasajyeyātām | mṛdā vijñātayetyetāva- 
<lb ed="vsa"/>taiva vākyasya pūrṇatvāt | na ca vācārambhaṇaṃ vikāro nāmadheyaṃ mṛtti- 
<pb n="151"/> 
<lb ed="vsa"/>ketyeva satyamityetatkāryasya mithyātvamācaṣṭa ityeṣṭavyam | vācāra- 
<lb ed="vsa"/>mbhaṇaṃ vikāro yasya tadavikṛtaṃ nityaṃ nāmadheyaṃ mṛttiketyādikamitye- 
<lb ed="vsa"/>tadvacanaṃ satyamityarthasya svīkārāt | aparathā nāmadheyamitiśabdayo- 
<lb ed="vsa"/>rvaiyarthyaṃ prasajyeta | ato na kutrāpi jagato mithyātvasiddhiḥ | 
<pb n="152"/></p> 
<p>kiṃ ca prapañco mithyetyatra mithyātvaṃ tathyamatathyaṃ vā | prathame 
<lb ed="vsa"/>satyādvaitabhaṅgaprasaṅgaḥ | carame prapañcasatyatvāpātaḥ | nanvanityatvaṃ nitya- 
<lb ed="vsa"/>manityaṃ vā | ubhayathāpyanupapattirityākṣepavadayamapi nityasamajā- 
<lb ed="vsa"/>tibhedaḥ syāt | taduktaṃ nyāyanirmāṇavedhasā — nityamanityabhāvādanitye 
<lb ed="vsa"/>nityatvopapatternityasamaḥ (gau. sū. 5 | 1 | 35) iti | tārkikara- 
<lb ed="vsa"/>kṣāyāṃ ca —</p> 
<p><lg><l>dharmasya tadatadrūpavikalpānupapattitaḥ |</l> 
<l>dharmiṇastadviśiṣṭatvabhaṅgo nityasamo bhavet ||</l></lg> iti | 
<pb n="153"/> 
<lb ed="vsa"/>asyāḥ saṃjñāyā upalakṣaṇatvamabhipretyābhihitaṃ prabodhasiddhāvanva- 
<lb ed="vsa"/>rthitvāttūparañjakadharmasameti | tasmādasaduttarametaditi cet — aśi- 
<lb ed="vsa"/>kṣitatrāsanametat | duṣṭatvamūlānirūpaṇāt | taddvividhaṃ sādhāraṇama- 
<lb ed="vsa"/>sādhāraṇaṃ ca | tatrādyaṃ svavyāghātakam | dvitīyaṃ trividhaṃ yuktāṅgahīna- 
<lb ed="vsa"/>tvamayuktāṅgādhikatvamaviṣayavṛttitvaṃ ceti | tatra sādhāraṇamasaṃbhāvi- 
<lb ed="vsa"/>tameva | uktasyākṣepasya svātmavyāpanānupalambhāt | evamasādhāraṇa- 
<lb ed="vsa"/>mapi | ghaṭasya nāstitāyāṃ nāstitoktāvastitvavatprakṛtepyupapatteḥ | 
<pb n="154"/> 
<lb ed="vsa"/>nanu prapañcasya mithyātvamabhyupeyate nāsattvamiti cettadetatsoyaṃ śira- 
<lb ed="vsa"/>śchedepi śataṃ na dadāti viṃśatipañcakaṃ tu prayacchatīti śākaṭikavṛ- 
<lb ed="vsa"/>ttāntamanuharet | mithyātvāsattvayoḥ paryāyatvādityalamatiprapañcena |</p> 
<p>tatrāthāto brahmajijñāsā (bra. sū. 1 | 1 | 1) iti prathamasūtrasyāya- 
<lb ed="vsa"/>marthaḥ | tatrāthaśabdo maṅgalārthodhikārānantaryārthaśca svīkriyate | ataḥ- 
<lb ed="vsa"/>śabdo hetvarthaḥ | taduktaṃ gāruḍe — 
<pb n="155"/></p> 
<p><lg><l>athātaḥśabdapūrvāṇi sūtrāṇi nikhilānyapi |</l> 
<l>prārabhyante niyatyaiva tatkimatra niyāmakam ||</l></lg> 
<pb n="156"/></p> 
<p><lg><l>kaścārthastu tayorvidvankathamuttamatā tayoḥ |</l> 
<l>etadākhyāhi me brahmanyathā jñāsyāmi tattvataḥ ||</l></lg></p> 
<p><lg><l>evamukto nāradena brahmā provāca sattamaḥ |</l> 
<l>ānantaryādhikāre ca maṅgalārthe tathaiva ca ||</l></lg></p> 
<p><lg><l>athaśabdastvataḥśabdo hetvarthe samudīritaḥ |</l></lg> iti | 
<lb ed="vsa"/>yato nārāyaṇaprasādamantareṇa na mokṣo labhyate prasādaśca jñānamanta- 
<lb ed="vsa"/>reṇa ato brahmajijñāsā kartavyeti siddham |</p> 
<p>jijñāsyabrahmaṇo lakṣaṇamuktaṃ janmādyasya yataḥ (bra. sū. 1 | 1 | 2) 
<lb ed="vsa"/>iti | sṛṣṭisthityādi yato bhavati tadbrahmeti vākyārthaḥ | tathā ca 
<lb ed="vsa"/>skāndaṃ vacaḥ —</p> 
<p><lg><l>utpattisthitisaṃhārā niyatirjñānamāvṛtiḥ |</l> 
<l>bandhamokṣau ca puruṣādyasmātsa harirekarāṭ ||</l></lg> iti | 
<lb ed="vsa"/>yato vā imānītyādiśrutibhyaśca | 
<pb n="157"/></p> 
<p>tatra pramāṇamapyuktaṃ śāstrayonitvāt (bra. sū. 1 | 1 | 3) iti | 
<lb ed="vsa"/>nāvedavinmanute taṃ bṛhantam (tai. brā. 3 | 12 | 9 | 7) taṃ tvaupaniṣadam 
<lb ed="vsa"/>(bṛ. 3 | 9 | 26) ityādiśrutibhyastasyānumānikatvaṃ nirākriyate | na 
<lb ed="vsa"/>cānumānasya svātantryeṇa prāmāṇyamasti | taduktaṃ kaurme —</p> 
<p><lg><l>śrutisāhāyyarahitamanumānaṃ na kutracit |</l> 
<l>niścayātsādhayedarthaṃ pramāṇāntarameva ca ||</l></lg></p> 
<p><lg><l>śrutismṛtisahāyaṃ yatpramāṇāntaramuttamam |</l> 
<l>pramāṇapadavīṃ gacchennātra kāryā vicāraṇā ||</l></lg> iti | 
<lb ed="vsa"/>śāstrasvarūpamuktaṃ skānde —</p> 
<p><lg><l>ṛgyajuḥ sāmātharvā ca bhārataṃ pāñcarātrakam |</l> 
<l>mūlarāmāyaṇaṃ caiva śāstramityabhidhīyate ||</l></lg></p> 
<p><lg><l>yaccānukūlametasya tacca śāstraṃ prakīrtitam |</l> 
<l>atonyo granthavistāro naiva śāstraṃ kuvartma tat ||</l></lg> iti |</p> 
<p>tadanena ananyalabhyaḥ śāstrārtha iti nyāyena bhedasya prāptatvena tatra 
<lb ed="vsa"/>na tātparyaṃ kiṃ tvadvaita eva vedavākyānāṃ tātparyam — ityadvaitavādināṃ 
<pb n="158"/> 
<lb ed="vsa"/>pratyāśā pratikṣiptā | anumānādīśvarasya siddhyabhāvena tadbhedasyāpi 
<lb ed="vsa"/>tataḥ siddhyabhāvāt | tasmānna bhedānuvādakatvamiti tatparatvamavaga- 
<lb ed="vsa"/>myate | ata evoktam —</p> 
<p><lg><l>sadāgamaikavijñeyaṃ samatītakṣarākṣaram |</l> 
<l>nārāyaṇaṃ sadā vande nirdoṣāśeṣasadguṇam ||</l></lg> (vi. ta. 1) iti |</p> 
<p>śāstrasya tatra prāmāṇyamupapāditaṃ tattu samanvayāt (bra. sū. 1 | 1 | 4) 
<lb ed="vsa"/>iti | samanvaya upakramādiliṅgam | uktaṃ bṛhatsaṃhitāyām —</p> 
<p><lg><l>upakramopasaṃhārāvabhyāso'pūrvatā phalam |</l> 
<l>arthavādopapattī ca liṅgaṃ tātparyanirṇaye ||</l></lg> iti | 
<pb n="159"/></p> 
<p>evaṃ vedāntatātparyavaśāttadeva brahma śāstragamyamityuktaṃ bhavati | 
<lb ed="vsa"/>diṅmātramatra prādarśi | śiṣṭamānandatīrthabhāṣyavyākhyānādau draṣṭavyam | 
<lb ed="vsa"/>granthabahutvabhiyoparamyata iti |</p> 
<p>etacca rahasyaṃ pūrṇaprajñena madhyamandireṇa vāyostṛtīyāvatāraṃmanyena 
<lb ed="vsa"/>nirūpitam |</p> 
<p><lg><l>prathamastu hanūmānsyāddvitīyo bhīma eva ca |</l> 
<l>pūrṇaprajñastṛtīyaśca bhagavatkāryasādhakaḥ ||</l></lg> iti |</p> 
<p>etadevābhipretya tatra tatra granthasamāptāvidaṃ padyaṃ likhyate —</p> 
<p><lg><l>yasya trīṇyuditāni vedavacane divyāni rūpāṇyalaṃ</l> 
<l>baṭ taddarśatamitthameva nihitaṃ devasya bhargo mahat |</l> 
<pb n="160"/> 
<l>vāyo rāmavaconayaṃ prathamakaṃ pṛkṣo dvitīyaṃ vapu-</l> 
<l>rmadhvo yattu tṛtīyametadamunā granthaḥ kṛtaḥ keśave ||</l></lg> (ma. bhā. tā. 32 | 181) 
<lb ed="vsa"/>etatpadyārthastu baḷitthā tadvapuṣe dhāyi darśataṃ devasya bhargaḥ sahaso 
<lb ed="vsa"/>yatojani (ṛ. saṃ. ma. 1 sū. 141) ityādiśrutiparyālocanayāvaga- 
<lb ed="vsa"/>myata iti | tasmātsarvasya śāstrasya viṣṇutattvaṃ sarvottamamityatra tātpa- 
<lb ed="vsa"/>ryamiti sarvaṃ niravadyam ||</p> 
<trailer>iti śrīmatsāyaṇamādhavīye sarvadarśanasaṃgrahe pūrṇaprajñadarśanam ||</trailer>
</div> 
<div n="6"><pb n="161"/> 
<head>atha nakulīśapāśupatadarśanam || 6 ||</head>
<p>tadetadvaiṣṇavamataṃ dāsatvādipadavedanīyaṃ paratantratvaṃ duḥkhāvahatvānna 
<lb ed="vsa"/>duḥkhāntādīpsitāspadamityarocayamānāḥ pāramaiśvaryaṃ kāmayamānāḥ 
<lb ed="vsa"/>parābhimatā muktā na bhavanti paratantratvāt pāramaiśvaryarahitatvāda- 
<lb ed="vsa"/>smadādivat muktātmānaśca parameśvaraguṇasaṃbandhinaḥ puruṣatve sati sa- 
<lb ed="vsa"/>mastaduḥkhabījavidhuratvātparameśvaravat — ityādyanumānaṃ pramāṇaṃ prati- 
<lb ed="vsa"/>padyamānāḥ kecana māheśvarāḥ paramapuruṣārthasādhanaṃ pañcārthaprapañcanaparaṃ 
<lb ed="vsa"/>pāśupataśāstramāśrayante | 
<pb n="162"/></p> 
<p>tatredamādisūtram — athātaḥ paśupateḥ pāśupatayogavidhiṃ vyākhyā- 
<lb ed="vsa"/>syāma iti | asyārthaḥ — atrāthaśabdaḥ pūrvaprakṛtāpekṣaḥ | pūrvaprakṛtaśca 
<lb ed="vsa"/>guruṃ prati śiṣyasya praśnaḥ | gurusvarūpaṃ gaṇakārikāyāṃ nirūpitam —</p> 
<p><lg><l>pañcakāstvaṣṭa vijñeyā gaṇaścaikastrikātmakaḥ |</l> 
<l>vettā navagaṇasyāsya saṃskartā gururucyate ||</l></lg> iti |</p> 
<p><lg><l>lābhā malā upāyāśca deśāvasthāviśuddhayaḥ |</l> 
<l>dīkṣākāribalānyaṣṭau pañcakāstrīṇi vṛttayaḥ ||</l></lg> iti | 
<lb ed="vsa"/>tisro vṛttaya iti prayoktavye trīṇi vṛttaya iti cchāndasaḥ prayogaḥ | 
<lb ed="vsa"/>tatra vidhīyamānamupāyaphalaṃ lābhaḥ | jñānataponityatvasthitiśuddhibhe- 
<lb ed="vsa"/>dātpañcavidhaḥ | tadāha haradattācāryaḥ — 
<pb n="163"/></p> 
<p><lg><l>jñānaṃ tapotha nityatvaṃ sthitiḥ śuddhiśca pañcamam |</l></lg> iti | 
<lb ed="vsa"/>ātmāśrito duṣṭabhāvo malaḥ | sa mithyājñānādibhedātpañcavidhaḥ | 
<lb ed="vsa"/>tadapyāha —</p> 
<p><lg><l>mithyājñānamadharmaśca saktihetuścyutistathā |</l> 
<l>paśutvamūlaṃ pañcaite tantre heyā viviktitaḥ ||</l></lg> iti | 
<lb ed="vsa"/>sādhakasya śuddhiheturupāyo vāsacaryādibhedātpañcavidhaḥ | tadapyāha —</p> 
<p><lg><l>vāsacaryā japo dhyānaṃ sadā rudrasmṛtistathā |</l> 
<l>prapattiśceti lābhānāmupāyāḥ pañca niścitāḥ ||</l></lg> iti | 
<lb ed="vsa"/>yenārthānusaṃdhānapūrvakaṃ jñānatapovṛddhī prāpnoti sa deśo guruja- 
<lb ed="vsa"/>nādiḥ | yadāha —</p> 
<p><lg><l>gururjano guhādeśaḥ śmaśānaṃ rudra eva ca |</l></lg> iti | 
<lb ed="vsa"/>ā lābhaprāpterekamaryādāvasthitasya yadavasthānaṃ sāvasthā vyaktādivi- 
<lb ed="vsa"/>śeṣaṇaviśiṣṭā | 
<pb n="164"/></p> 
<p>taduktam —</p> 
<p><lg><l>vyaktāvyaktā jayā dānaṃ niṣṭhā caiva hi pañcamam |</l></lg> iti | 
<lb ed="vsa"/>mithyājñānādīnāmatyantavyapoho viśuddhiḥ | sā pratiyogibhedātpañca- 
<lb ed="vsa"/>vidhā | taduktam —</p> 
<p><lg><l>ajñānasyāpyadharmasya hāniḥ saṅgakarasya ca |</l> 
<l>cyuterhāniḥ paśutvasya śuddhiḥ pañcavidhā smṛtā ||</l></lg> iti | 
<lb ed="vsa"/>dīkṣākāripañcakaṃ coktam —</p> 
<p><lg><l>dravyaṃ kālaḥ kriyā mūrtirguruścaiva hi pañcamaḥ |</l></lg> iti | 
<lb ed="vsa"/>balapañcakaṃ ca —</p> 
<p><lg><l>gurubhaktiḥ prasādaśca materdvandvajayastathā |</l> 
<l>dharmaścaivāpramādaśca balaṃ pañcavidhaṃ smṛtam ||</l></lg> iti | 
<lb ed="vsa"/>pañcamalalaghūkaraṇārthamāgamāvirodhinonnārjanopāyā vṛttayo bhaikṣyo- 
<lb ed="vsa"/>tsṛṣṭayathālabdhābhidhā iti | śeṣamaśeṣamākara evāvagantavyam | 
<pb n="165"/></p> 
<p>ataḥśabdena duḥkhāntasya pratipādanam | ādhyātmikādiduḥkhatra- 
<lb ed="vsa"/>yavyapohapraśnārthatvāttasya | paśuśabdena kāryasya | paratantravacanatvātta- 
<lb ed="vsa"/>sya | patiśabdena kāraṇasya | īśvaraḥ patirīśiteti jagatkāraṇībhūte- 
<lb ed="vsa"/>śvaravacanatvāttasya | yogavidhī tu prasiddhau |</p> 
<p>tatra duḥkhānto dvividhaḥ — anātmakaḥ sātmakaśceti | tatrānātmakaḥ 
<pb n="166"/> 
<lb ed="vsa"/>sarvaduḥkhānāmatyantocchedarūpaḥ | sātmakastu dṛkkriyāśaktilakṣaṇamai- 
<lb ed="vsa"/>śvaryam | tatra dṛkśaktirekāpi viṣayabhedātpañcavidhopacaryate darśanaṃ 
<lb ed="vsa"/>śravaṇaṃ mananaṃ vijñānaṃ sarvajñatvaṃ ceti | tatra sūkṣmavyavahitaviprakṛṣṭāśe- 
<lb ed="vsa"/>ṣacākṣuṣasparśādiviṣayaṃ jñānaṃ darśanam | aśeṣaśabdaviṣayaṃ siddhijñānaṃ 
<lb ed="vsa"/>śravaṇam | samastacintāviṣayaṃ siddhijñānaṃ mananam | niravaśeṣaśāstra- 
<lb ed="vsa"/>viṣayaṃ granthatorthataśca siddhijñānaṃ vijñānam | svaśāstraṃ yenocyate | 
<lb ed="vsa"/>uktānuktāśeṣārtheṣu samāsavistaravibhāgaviśeṣataśca tattvavyāptasado- 
<lb ed="vsa"/>ditasiddhijñānaṃ sarvajñatvamiti | eṣā dhīśaktiḥ | kriyāśaktirekāpi 
<lb ed="vsa"/>trividhopacaryate manojavitvaṃ kāmarūpitvaṃ vikaraṇadharmitvaṃ ceti | 
<lb ed="vsa"/>tatra niratiśayaśīghrakāritvaṃ manojavitvam | karmādinirapekṣasya 
<pb n="167"/> 
<lb ed="vsa"/>svecchayaivānantasalakṣaṇavilakṣaṇasarūpakaraṇādhiṣṭhātṛtvaṃ kāmarūpi- 
<lb ed="vsa"/>tvam | upasaṃhṛtakaraṇasyāpi niratiśayaiśvaryasaṃbandhitvaṃ vikaraṇadha- 
<lb ed="vsa"/>rmitvamiti | eṣā kriyāśaktiḥ |</p> 
<p>asvatantraṃ sarvaṃ kāryam | tattrividhaṃ vidyā kalā paśuśceti | eteṣāṃ 
<lb ed="vsa"/>jñānātsaṃśayādinivṛttiḥ | tatra paśuguṇo vidyā | sāpi dvividhā — 
<lb ed="vsa"/>bodhābodhasvabhāvabhedāt | bodhasvabhāvā vivekāvivekapravṛttibhedā- 
<lb ed="vsa"/>ddvividhā | sā cittamityucyate | cittena hi sarvaḥ prāṇī bodhātmaka- 
<lb ed="vsa"/>prakāśānugṛhītaṃ sāmānyena vivecitamavivecitaṃ cārthaṃ cetayata 
<pb n="168"/> 
<lb ed="vsa"/>iti | tatra vivekapravṛttiḥ pramāṇamātravyaṅgyā | paśvarthadharmādharmi- 
<lb ed="vsa"/>kā punarabodhātmikā vidyā | cetanaparatantratve satyacetanā kalā | 
<lb ed="vsa"/>sāpi dvividhā — kāryākhyā kāraṇākhyā ceti | tatra kāryākhyā 
<lb ed="vsa"/>daśavidhā pṛthivyādīni pañca tattvāni rūpādayaḥ pañca guṇāśceti | 
<lb ed="vsa"/>kāraṇākhyā trayodaśavidhā — jñānendriyapañcakaṃ karmendriyapañcakam 
<lb ed="vsa"/>adhyavasāyābhimānasaṃkalpābhidhavṛttibhedādbuddhyahaṃkāramanolakṣaṇama- 
<lb ed="vsa"/>ntaḥkaraṇatrayaṃ ceti | paśutvasaṃbandhī paśuḥ | sopi dvividhaḥ — 
<lb ed="vsa"/>sāñjano nirañjanaśceti | tatra sāñjanaḥ śarīrendriyasaṃbandhī | nirañja- 
<lb ed="vsa"/>nastu tadrahitaḥ | tatprapañcastu pañcārthabhāṣyadīpikādau draṣṭavyaḥ |</p> 
<p>samastasṛṣṭisaṃhārānugrahakāri kāraṇam | tasyaikasyāpi guṇaka- 
<lb ed="vsa"/>rmabhedāpekṣayā vibhāga uktaḥ patiḥ sādya ityādinā | tatra 
<lb ed="vsa"/>patitvaṃ niratiśayadṛkkriyāśaktimattvaṃ tenaiśvaryeṇa nityasaṃbandhitvam | 
<lb ed="vsa"/>ādyatvamanāgantukaiśvaryasaṃbandhitvam | ityādarśakārādibhistīrthaka- 
<lb ed="vsa"/>rairnirūpitam | 
<pb n="169"/></p> 
<p>cittadvāreṇātmeśvarasaṃbandhaheturyogaḥ | sa ca dvividhaḥ kriyāla- 
<lb ed="vsa"/>kṣaṇaḥ kriyoparamalakṣaṇaśceti | tatra japadhyānādirūpaḥ kriyāla- 
<lb ed="vsa"/>kṣaṇaḥ | kriyoparamalakṣaṇastu niṣṭhāsaṃvidgatyādisaṃjñitaḥ |</p> 
<p>dharmārthasādhakavyāpāro vidhiḥ | sa ca dvividhaḥ — pradhānabhūto 
<lb ed="vsa"/>guṇabhūtaśca | tatra pradhānabhūtaḥ sākṣāddharmahetuścaryā | sā dvividhā vrataṃ 
<lb ed="vsa"/>dvārāṇi ceti | tatra bhasmasnānaśayanopahārajapapradakṣiṇāni vratam | 
<lb ed="vsa"/>taduktaṃ bhagavatā nakulīśena — bhasmanā triṣavaṇaṃ snāyīta bhasmani 
<lb ed="vsa"/>śayīteti | atropahāro niyamaḥ | sa ca ṣaḍaṅgaḥ | taduktaṃ sūtrakāreṇa — 
<lb ed="vsa"/>hasitagītanṛtyahuḍukkāranamaskārajapyaṣaḍaṅgopahāreṇopatiṣṭheteti | tatra 
<lb ed="vsa"/>hasitaṃ nāma kaṇṭhoṣṭhapuṭavisphūrjanapuraḥsarabhahahahetyaṭṭahāsaḥ | gītaṃ 
<lb ed="vsa"/>gāndharvaśāstrasamayānusāreṇa maheśvarasaṃbandhiguṇadharmādinimittānāṃ 
<lb ed="vsa"/>cintanam | nṛtyamapi nāṭyaśāstrānusāreṇa hastapādādīnā- 
<lb ed="vsa"/>mutkṣepaṇādikamaṅgapratyaṅgopāṅgasahitaṃ bhāvābhāvasametaṃ ca prayokta- 
<lb ed="vsa"/>vyam | huḍukkāro nāma jihvātālusaṃyogānniṣpādyamānaḥ puṇyo vṛṣa- 
<lb ed="vsa"/>nādasadṛśo nādaḥ | huḍugiti śabdānukāro vaṣaḍitivat | yatra 
<pb n="170"/> 
<lb ed="vsa"/>laukikā bhavanti tatraitatsarvaṃ gūḍhaṃ prayoktavyam | śiṣṭaṃ prasiddham | 
<lb ed="vsa"/>dvārāṇi tu krāthanaspandanamandanaśṛṅgāraṇāvitatkaraṇāvitadbhāṣaṇāni | 
<lb ed="vsa"/>tatrāsuptasyaiva suptaliṅgapradarśanaṃ krāthanam | vāyvabhibhūtasyeva śarī- 
<lb ed="vsa"/>rāvayavānāṃ kampanaṃ spandanam | upahatapādendriyasyeva gamanaṃ mandanam | 
<lb ed="vsa"/>rūpayauvanasaṃpannāṃ kāminīmavalokyātmānaṃ kāmukamiva yairvilāsaiḥ 
<lb ed="vsa"/>pradarśayati tacchṛṅgāraṇam | kāryākāryavivekavikalasyeva lokani- 
<lb ed="vsa"/>nditakarmakaraṇamavitatkaraṇam | vyāhatāpārthakādiśabdoccāraṇamavi- 
<lb ed="vsa"/>tadbhāṣaṇamiti | guṇabhūtastu vidhiścaryānugrāhakonusnānādirbhaikṣyo- 
<lb ed="vsa"/>cchiṣṭādinirmitāyogyatāpratyayanivṛttyarthaḥ | tadapyuktaṃ sūtrakāreṇa — 
<lb ed="vsa"/>anusnānanirmālyaliṅgadhārīti | 
<pb n="171"/></p> 
<p>tatra samāso nāma dharmimātrābhidhānam | tacca prathamasūtra eva 
<lb ed="vsa"/>kṛtam | pañcānāṃ padārthānāṃ pramāṇataḥ pañcābhidhānaṃ vistaraḥ | sa 
<lb ed="vsa"/>khalu rāśīkarabhāṣye draṣṭavyaḥ | eteṣāṃ yathāsaṃbhavaṃ lakṣaṇato'saṃkareṇā- 
<lb ed="vsa"/>bhidhānaṃ vibhāgaḥ | sa tu vihita eva | śāstrāntarebhyomīṣāṃ guṇā- 
<lb ed="vsa"/>tiśayena kathanaṃ viśeṣaḥ | tathā hi — anyatra duḥkhanivṛttireva duḥkhā- 
<lb ed="vsa"/>ntaḥ | iha tu pāramaiśvaryaprāptiśca | anyatrābhūtvā bhāvi kāryam | iha 
<lb ed="vsa"/>tu nityaṃ paśvādi | anyatra sāpekṣaṃ kāraṇam | iha tu nirapekṣo 
<lb ed="vsa"/>bhagavāneva | anyatra kaivalyādiphalako yogaḥ | iha tu pāramaiśvaryaduḥ- 
<lb ed="vsa"/>khāntaphalakaḥ | anyatra punarāvṛttirūpasvargādiphalako vidhiḥ | iha 
<lb ed="vsa"/>punarapunarāvṛttirūpasāmīpyādiphalakaḥ |</p> 
<p>nanu mahadetadindrajālaṃ yannirapekṣaḥ parameśvaraḥ kāraṇamiti | tathātve 
<pb n="172"/> 
<lb ed="vsa"/>karmavaiphalyaṃ sarvakāryāṇāṃ samasamayasamutpādaśceti doṣadvayaṃ prāduḥ- 
<lb ed="vsa"/>ṣyāt | maivaṃ manyethāḥ | vyadhikaraṇatvāt | yadi nirapekṣasya bhagavataḥ 
<lb ed="vsa"/>kāraṇatvaṃ syāttarhi karmaṇo vaiphalye kimāyātam | prayojanābhāva iti 
<lb ed="vsa"/>cet — kasya prayojanābhāvaḥ karmavaiphalye kāraṇam | kiṃ karmiṇaḥ kiṃ vā 
<lb ed="vsa"/>bhagavataḥ | nādyaḥ | īśvarecchānugṛhītasya karmaṇaḥ saphalatvopapatteḥ | 
<lb ed="vsa"/>tadananugṛhītasya yayātiprabhṛtikarmavatkadācinniṣphalatvasaṃbhavācca | na 
<lb ed="vsa"/>caitāvatā karmasvapravṛttiḥ | karṣakādivadupapatteḥ | īśvarecchāyattatvācca 
<lb ed="vsa"/>paśūnāṃ pravṛtteḥ | nāpi dvitīyaḥ | parameśvarasya paryāptakāmatvena karmasā- 
<lb ed="vsa"/>dhyaprayojanāpekṣāyā abhāvāt | yaduktaṃ samasamayasamutpāda iti tada- 
<lb ed="vsa"/>pyayuktam | acintyaśaktikasya parameśvarasyecchānuvidhāyinyā avyā- 
<lb ed="vsa"/>hatakriyāśaktyā kāryakāritvābhyupagamāt | taduktaṃ saṃpradāyavidbhiḥ —</p> 
<p><lg><l>karmādinirapekṣastu svecchācārī yato hyayam |</l> 
<pb n="173"/> 
<l>tataḥ kāraṇataḥ śāstre sarvakāraṇakāraṇam ||</l></lg> iti |</p> 
<p>nanu darśanāntarepīśvarajñānānmokṣo labhyata eveti kutosya viśeṣa 
<lb ed="vsa"/>iti cet — maivaṃ vādīḥ | vikalpānupapatteḥ | kimīśvaraviṣayajñānamātraṃ 
<lb ed="vsa"/>nirvāṇakāraṇaṃ kiṃ vā sākṣātkāraḥ atha vā yathāvattattvaniścayaḥ | 
<lb ed="vsa"/>nādyaḥ | śāstramantareṇāpi prākṛtajanavaddevānāmadhipo mahādeva iti 
<lb ed="vsa"/>jñānotpattimātreṇa mokṣasiddhau śāstrābhyāsavaiphalyaprasaṅgāt | nāpi 
<lb ed="vsa"/>dvitīyaḥ | anekamalapracayopacitānāṃ piśitalocanānāṃ paśūnāṃ para- 
<lb ed="vsa"/>meśvarasākṣātkārānupapatteḥ | tṛtīyesmanmatāpātaḥ | pāśupataśāstra- 
<lb ed="vsa"/>mantareṇa yathāvattattvaniścayānupapatteḥ | taduktamācāryaiḥ —</p> 
<p><lg><l>jñānamātre vṛthā śāstraṃ sākṣāddṛṣṭistu durlabhā |</l> 
<l>pañcārthādanyato nāsti yathāvattattvaniścayaḥ ||</l></lg> iti | 
<lb ed="vsa"/>tasmātpuruṣārthakāmaiḥ puruṣadhaureyaiḥ pañcārthapratipādanaparaṃ pāśupata- 
<lb ed="vsa"/>śāstramāśrayaṇīyamiti ramaṇīyam ||</p>
<lb ed="vsa"/><trailer>iti śrīmatsāyaṇamādhavīye sarvadarśanasaṃgrahe nakulīśapāśupatadarśanam ||</trailer>
</div>
<div n="7"><pb n="174"/> 
<head>atha śaivadarśanam || 7 ||</head>
<p>tamimaṃ parameśvaraḥ karmādinirapekṣaḥ kāraṇamiti pakṣaṃ vaiṣamyanairghṛṇya- 
<lb ed="vsa"/>doṣadūṣitatvātpratikṣipantaḥ kecana māheśvarāḥ śaivāgamasiddhāntatattvaṃ 
<lb ed="vsa"/>yathāvadīkṣamāṇāḥ karmādisāpekṣaḥ parameśvaraḥ kāraṇamiti pakṣaṃ 
<lb ed="vsa"/>kakṣīkurvāṇāḥ pakṣāntaramupakṣipanti patipaśupāśabhedāttrayaḥ padārthā 
<lb ed="vsa"/>iti | taduktaṃ tantratattvajñaiḥ —</p> 
<p><lg><l>tripadārthaṃ catuṣpādaṃ mahātantraṃ jagadguruḥ |</l> 
<l>sūtreṇaikena saṃkṣipya prāha vistarataḥ punaḥ ||</l></lg> iti | 
<lb ed="vsa"/>asyārthaḥ | uktāstrayaḥ padārthā yasminsanti tattripadārthaṃ vidyākri- 
<lb ed="vsa"/>yāyogacaryākhyāścatvāraḥ pādā yasmiṃstaccatuścaraṇaṃ mahātantramiti | 
<lb ed="vsa"/>tatra paśūnāmasvatantratvātpāśānāmacaitanyāttadvilakṣaṇasya patyuḥ prathama- 
<lb ed="vsa"/>muddeśaḥ | cetanatvasādharmyātpaśūnāṃ tadānantaryam | avaśiṣṭānāṃ 
<lb ed="vsa"/>pāśānāmante viniveśa iti kramaniyamaḥ | dīkṣāyāḥ paramapuruṣārthahe- 
<pb n="175"/> 
<lb ed="vsa"/>tutvāttasyāśca paśupāśeśvarasvarūpanirṇayopāyabhūtena mantramantreśvarādi- 
<lb ed="vsa"/>māhātmyaniścāyakena jñānena vinā niṣpādayitumaśakyatvāttadava- 
<lb ed="vsa"/>bodhakasya vidyāpādasya prāthamyam | anekavidhasāṅgadīkṣāvidhipradarśa- 
<lb ed="vsa"/>kasya kriyāpādasya tadānantaryam | yogena vinā nābhimataprāptiriti 
<lb ed="vsa"/>sāṅgayogajñāpakasya yogapādasya taduttaratvam | vihitācaraṇaniṣiddha- 
<lb ed="vsa"/>varjanarūpāṃ caryāṃ vinā yogopi na nirvahatīti tatpratipādakasya 
<lb ed="vsa"/>caryāpādasya caramatvamiti vivekaḥ |</p> 
<p>tatra patipadārthaḥ śivobhimataḥ | muktātmanāṃ vidyeśvarādīnāṃ ca 
<lb ed="vsa"/>yadyapi śivatvamasti tathāpi parameśvarapāratantryātsvātantryaṃ nāsti | 
<lb ed="vsa"/>tataśca tanukaraṇabhuvanādīnāṃ bhāvānāṃ saṃniveśaviśiṣṭatvena kāryatvama- 
<lb ed="vsa"/>vagamyate | tena ca kāryatvenaiṣāṃ buddhimatpūrvakatvamanumīyata ityanumā- 
<lb ed="vsa"/>navaśātparameśvaraprasiddhirupapadyate | 
<pb n="176"/></p> 
<p>nanu dehasyaiva tāvatkāryatvamasiddham | na hi kvacitkenacitkadāci- 
<lb ed="vsa"/>ddehaḥ kriyamāṇo dṛṣṭacaraḥ | satyam | tathāpi na kenacitkriyamāṇatvaṃ 
<lb ed="vsa"/>dehasya dṛṣṭamiti kartṛdarśanāpahnavo na yujyate | tasyānumeyatvenāpyu- 
<lb ed="vsa"/>papatteḥ | tathā hi | dehādikaṃ kāryaṃ bhavitumarhati saṃniveśaviśiṣṭatvā- 
<lb ed="vsa"/>dvinaśvaratvādvā ghaṭādivat | tena ca kāryatvena buddhimatpūrvakatvamanu- 
<lb ed="vsa"/>mātuṃ sukarameva | vimataṃ sakartṛkaṃ kāryatvāddhaṭavat | yaduktasādhanaṃ 
<lb ed="vsa"/>taduktasādhyaṃ yathārthādi | na yadevaṃ na tadevaṃ yathātmādi | parameśva- 
<lb ed="vsa"/>rānumānaprāmāṇyasādhanamanyatrākārītyuparamyate |</p> 
<p><lg><l>ajño janturanīśoyamātmanaḥ sukhaduḥkhayoḥ |</l> 
<l>īśvaraprerito gacchetsvargaṃ vā śvabhrameva vā ||</l></lg> 
<lb ed="vsa"/>iti nyāyena prāṇikṛtakarmāpekṣayā parameśvarasya kartṛtvopapatteḥ | na 
<lb ed="vsa"/>ca svātantryavihatiriti vācyam | karaṇāpekṣayā kartuḥ svātantryavi- 
<lb ed="vsa"/>hateranupalambhāt | koṣādhyakṣāpekṣasya rājñaḥ prasādādinā dānavat | 
<pb n="177"/> 
<lb ed="vsa"/>yathoktaṃ siddhagurubhiḥ —</p> 
<p><lg><l>svatantrasyāprayojyatvaṃ karaṇādiprayoktṛtā |</l> 
<l>kartuḥ svātantryametaddhi na karmādyanapekṣatā ||</l></lg> iti | 
<lb ed="vsa"/>tathā ca tattatkarmāśayavaśādbhogatatsādhanatadupādānādiviśeṣajñaḥ 
<lb ed="vsa"/>kartānumānādisiddha iti siddham | tadidamuktaṃ tatrabhavadbhirbṛhaspa- 
<lb ed="vsa"/>tibhiḥ —</p> 
<p><lg><l>iha bhogyabhogasādhanatadupādānādi yo vijānāti |</l> 
<l>tamṛte bhavenna hīdaṃ puṃskarmāśayavipākajñam ||</l></lg> iti | 
<lb ed="vsa"/>anyatrāpi —</p> 
<p><lg><l>vivādādhyāsitaṃ sarvaṃ buddhimatkartṛpūrvakam |</l> 
<l>kāryatvādāvayoḥ siddhaṃ kāryaṃ kumbhādikaṃ yathā ||</l></lg> iti | 
<lb ed="vsa"/>sarvakartṛtvādevāsya sarvajñatvaṃ siddham | ajñasya karaṇāsaṃbhavāt | 
<pb n="178"/> 
<lb ed="vsa"/>uktaṃ ca śrīmanmṛgendraiḥ —</p> 
<p><lg><l>sarvajñaḥ sarvakartṛtvātsādhanāṅgaphalaiḥ saha |</l> 
<l>yo yajjānāti kurute sa tadeveti susthitam ||</l></lg> iti |</p> 
<p>astu tarhi svatantra īśvaraḥ kartā | sa tu nāśarīraḥ | ghaṭādikā- 
<lb ed="vsa"/>ryasya śarīravatā kulālādinā kriyamāṇatvadarśanāt | śarīravattve 
<lb ed="vsa"/>cāsmadādivadīśvaraḥ kleśayukto'sarvajñaḥ parimitaśaktiṃ prāpnuyāditi 
<lb ed="vsa"/>cet — maivaṃ maṃsthāḥ | aśarīrasyāpyātmanaḥ svaśarīraspandādau kartṛtva- 
<lb ed="vsa"/>darśanāt | abhyupagamyāpi brūmahe | śarīravattvepi bhagavato na prāgukta- 
<lb ed="vsa"/>doṣānuṣaṅgaḥ | parameśvarasya hi malakarmādipāśajālāsaṃbhavena prākṛtaṃ 
<lb ed="vsa"/>śarīraṃ na bhavati | kiṃ tu śāktam | śaktirūpairīśānādibhiḥ pañcabhirma- 
<pb n="179"/> 
<lb ed="vsa"/>ntrairmastakādikalpanāyāmīśānamastakastatpuruṣavaktroghorahṛdayo vāma- 
<lb ed="vsa"/>devaguhyaḥ sadyojātapāda īśvara iti prasiddhyā yathākramānugrahatiro- 
<lb ed="vsa"/>bhāvādānalakṣaṇasthitilakṣaṇodbhavalakṣaṇakṛtyapañcakakāraṇaṃ svecchāni- 
<lb ed="vsa"/>rmitaṃ taccharīraṃ na cāsmaccharīrasadṛśam | taduktaṃ śrīmanmṛgendraiḥ —</p> 
<p><lg><l>malādyasaṃbhavācchāktaṃ vapurnaitādṛśaṃ prabhoḥ |</l></lg> iti | 
<lb ed="vsa"/>anyatrāpi —</p> 
<p><lg><l>tadvapuḥ pañcabhirmantraiḥ pañcakṛtyopayogibhiḥ |</l> 
<l>īśatatpuruṣāghoravāmādyairmastakādimat ||</l></lg> iti | 
<lb ed="vsa"/>nanu pañcavaktrastripañcadṛgityādināgameṣu parameśvarasya mukhyata eva 
<lb ed="vsa"/>śarīrendriyādiyogaḥ śrūyata iti cet — satyam | nirākāre dhyāna- 
<lb ed="vsa"/>pūjādyasaṃbhavena bhaktānugrahakaraṇāya tattadākāragrahaṇāvirodhāt | 
<lb ed="vsa"/>taduktaṃ śrīmatpauṣkare —</p> 
<p><lg><l>sādhakasya tu rakṣārthaṃ tasya rūpamidaṃ smṛtam |</l></lg> iti | 
<lb ed="vsa"/>anyatrāpi —</p> 
<p><lg><l>ākāravāṃstvaṃ niyamādupāsyo</l> 
<l>na vastvanākāramupaiti buddhiḥ |</l></lg> iti | 
<pb n="180"/> 
<lb ed="vsa"/>kṛtyapañcakaṃ ca prapañcitaṃ bhojarājena —</p> 
<p><lg><l>pañcavidhaṃ tatkṛtyaṃ sṛṣṭisthitisaṃhāratirobhāvaḥ |</l> 
<l>tadvadanugrahakaraṇaṃ proktaṃ satatoditasyāsya ||</l></lg> iti | 
<lb ed="vsa"/>etacca kṛtyapañcakaṃ śuddhādhvaviṣaye sākṣācchivakartṛkaṃ kṛcchrādhvaviṣaye 
<lb ed="vsa"/>tvanantādidvāreṇeti vivekaḥ | taduktaṃ śrīmatkaraṇe —</p> 
<p><lg><l>śuddhedhvani śivaḥ kartā proktonanto'hite prabhoḥ ||</l></lg> iti | 
<lb ed="vsa"/>evaṃ ca śivaśabdena śivatvayogināṃ mantramantreśvaramaheśvaramuktātmaśi- 
<lb ed="vsa"/>vānāṃ savācakānāṃ śivatvaprāptisādhanena dīkṣādinopāyakalāpena 
<lb ed="vsa"/>saha patipadārthe saṃgrahaḥ kṛta iti boddhavyam | taditthaṃ patipadārtho 
<lb ed="vsa"/>nirūpitaḥ |</p> 
<p>saṃprati paśupadārtho nirūpyate — anaṇuḥ kṣetrajñādipadavedanīyo 
<pb n="181"/> 
<lb ed="vsa"/>jīvātmā paśuḥ | na tu cārvākādivaddehādirūpaḥ | nānyadṛṣṭaṃ smaratyanya 
<lb ed="vsa"/>iti nyāyena pratisaṃdhānānupapatteḥ | nāpi naiyāyikādivatprakāśyaḥ | 
<lb ed="vsa"/>anavasthāprasaṅgāt | taduktam —</p> 
<p><lg><l>ātmā yadi bhavenmeyastasya mātā bhavetparaḥ |</l> 
<l>para ātmā tadānīṃ syātsa paro yadi dṛśyate ||</l></lg> iti | 
<lb ed="vsa"/>na ca jainavadavyāpakaḥ | nāpi bauddhavatkṣaṇikaḥ | deśakālābhyāmanava- 
<lb ed="vsa"/>cchinnatvāt | tadapyuktam —</p> 
<p><lg><l>anavacchinnasadbhāvaṃ vastu yaddeśakālataḥ |</l> 
<l>tannityaṃ vibhu cecchantītyātmano vibhunityatā ||</l></lg> iti | 
<lb ed="vsa"/>nāpyadvaitavādināmivaikaḥ | bhogapratiniyamasya puruṣabahutvajñāpakasya 
<pb n="182"/> 
<lb ed="vsa"/>saṃbhavāt | nāpi sāṃkhyānāmivākartā | pāśajālāpohane nityanira- 
<lb ed="vsa"/>tiśayadṛkkriyārūpacaitanyātmakaśivatvaśravaṇāt | taduktaṃ śrīmanmṛ- 
<lb ed="vsa"/>gendraiḥ — pāśānte śivatāśruteḥ — iti |</p> 
<p><lg><l>caitanyaṃ dṛktriyārūpaṃ tadastyātmani sarvadā |</l> 
<l>sarvataśca yato muktau śrūyate sarvatomukham ||</l></lg> iti | 
<lb ed="vsa"/>tattvaprakāśepi —</p> 
<p><lg><l>muktātmānopi śivāḥ kiṃ tvete yatprasādato muktāḥ |</l> 
<l>sonādimukta eko vijñeyaḥ pañcamantratanuḥ ||</l></lg> iti |</p> 
<p>paśustrividhaḥ | vijñānākalapralayākalasakalabhedāt | tatra prathamo 
<lb ed="vsa"/>vijñānayogasaṃnyāsairbhogena vā karmakṣaye sati karmakṣayārthasya kalādi- 
<lb ed="vsa"/>bhogabandhasyābhāvātkevalamalamātrayukto vijñānākala iti vyapadi- 
<pb n="183"/> 
<lb ed="vsa"/>śyate | dvitīyastu pralayena kalāderupasaṃhārānmalakarmayuktaḥ pralayākala 
<lb ed="vsa"/>iti vyavahriyate | tṛtīyastu malamāyākarmātmakabandhatrayasahitaḥ sakala 
<lb ed="vsa"/>iti saṃlapyate |</p> 
<p>tatra prathamo dviprakāro bhavati samāptakaluṣāsamāptakaluṣabhedāt | 
<lb ed="vsa"/>tatrādyānkāluṣyaparipākavataḥ puruṣadhaureyānadhikārayogyānanugṛhyā- 
<lb ed="vsa"/>nantādividyeśvarāṣṭapadaṃ prāpayati | tadvidyeśvarāṣṭakaṃ nirdiṣṭaṃ bahudai- 
<lb ed="vsa"/>vatye —</p> 
<p><lg><l>anantaścaiva sūkṣmaśca tathaiva ca śivottamaḥ |</l> 
<l>ekanetrastathaivaikarudraścāpi trimūrtikaḥ ||</l></lg></p> 
<p><lg><l>śrīkaṇṭhaśca śikhaṇḍī ca proktā vidyeśvarā ime |</l></lg> iti | 
<lb ed="vsa"/>antyānsaptakoṭisaṃkhyātānmantrānanugrahakaraṇānvidhatte | taduktaṃ 
<lb ed="vsa"/>tattvaprakāśe —</p> 
<p><lg><l>paśavastrividhāḥ proktā vijñānapralayakevalau sakalaḥ |</l> 
<l>malayuktastatrādyo malakarmayuto dvitīyaḥ syāt ||</l></lg></p> 
<p><lg><l>malamāyākarmayutaḥ sakalasteṣu dvidhā bhavedādyaḥ |</l> 
<l>ādyaḥ samāptakaluṣo'samāptakaluṣo dvitīyaḥ syāt ||</l></lg></p> 
<p><lg><l>ādyānanugṛhya śivo vidyeśatve niyojayatyaṣṭau |</l> 
<l>mantrāṃśca karotyaparāṃste coktāḥ koṭayaḥ sapta ||</l></lg> iti | 
<pb n="184"/> 
<lb ed="vsa"/>somaśaṃbhunāpyabhihitam —</p> 
<p><lg><l>vijñānākalanāmaiko dvitīyaḥ pralayākalaḥ |</l> 
<l>tṛtīyaḥ sakalaḥ śāstrenugrāhyastrividho mataḥ ||</l></lg></p> 
<p><lg><l>tatrādyo malamātreṇa yuktonyo malakarmabhiḥ |</l> 
<l>kalādibhūmiparyantatattvaistu sakalo yutaḥ ||</l></lg> iti |</p> 
<p>pralayākalopi dvividhaḥ — pakvapāśadvayastadvilakṣaṇaśca | tatra prathamo 
<lb ed="vsa"/>mokṣaṃ prāpnoti | dvitīyastu puryaṣṭakayutaḥ karmavaśānnānāvidhajanmabhāgbha- 
<lb ed="vsa"/>vati | tadapyuktaṃ tattvaprakāśe —</p> 
<p><lg><l>pralayākaleṣu yeṣāmapakvamalakarmaṇī vrajantyete |</l> 
<l>puryaṣṭakadehayutā yoniṣu nikhilāsu karmavaśāt ||</l></lg> iti | 
<lb ed="vsa"/>puryaṣṭakamapi tatraiva nirdiṣṭam —</p> 
<p><lg><l>syātpuryaṣṭakamantaḥkaraṇaṃ dhīkarma karaṇāni |</l></lg> iti | 
<lb ed="vsa"/>vivṛtaṃ cāghoraśivācāryeṇa — puryaṣṭakaṃ nāma pratipuruṣaṃ niyataḥ sargā- 
<lb ed="vsa"/>dārabhya kalpāntaṃ mokṣāntaṃ vā sthitaḥ pṛthivyādikalāparyantastriṃśatta- 
<lb ed="vsa"/>ttvātmakaḥ sūkṣmo dehaḥ | tathā coktaṃ tattvasaṃgrahe — 
<pb n="185"/></p> 
<p><lg><l>vasudhādyastattvagaṇaḥ pratipuṃniyataḥ kalāntoyam |</l> 
<l>paryaṭati karmavaśādbhuvanajadeheṣvayaṃ ca sarveṣu ||</l></lg> iti | 
<lb ed="vsa"/>tathā cāyamarthaḥ samapadyata — antaḥkaraṇaśabdena manobuddhyahaṃkāravā- 
<lb ed="vsa"/>cinānyānyapi puṃso bhogakriyāyāmantaraṅgāṇi kalākālaniyativi- 
<lb ed="vsa"/>dyārāgaprakṛtiguṇākhyāni sapta tattvānyupalakṣyante | dhīkarmaśabdena 
<lb ed="vsa"/>jñeyāni pañca bhūtāni tatkāraṇāni ca tanmātrāṇi vivakṣyante | karaṇa- 
<lb ed="vsa"/>śabdena jñānakarmendriyadaśakaṃ saṃgṛhyate | nanu śrīmatkālottare —</p> 
<p><lg><l>śabdaḥ sparśastathā rūpaṃ raso gandhaśca pañcakam |</l> 
<l>buddhirmanastvahaṃkāraḥ puryaṣṭakamudāhṛtam ||</l></lg> 
<lb ed="vsa"/>iti śrūyate | tatkathamanyathā kathyate | addhā | ata eva ca tatrabhavatā 
<lb ed="vsa"/>rāmakāṇḍena tatsūtraṃ triṃśattattvaparatayā vyākhyāyītyalamatiprapañcena | 
<pb n="186"/> 
<lb ed="vsa"/>tathāpi kathaṃ punarasya puryaṣṭakatvam | bhūtatanmātrabuddhīndriyakarmendriyā- 
<lb ed="vsa"/>ntaḥkaraṇasaṃjñaiḥ pañcabhirvargaistatkāraṇena pradhānena kalādipañcakātmanā 
<lb ed="vsa"/>vargeṇa cārabdhatvādityavirodhaḥ | tatra puryaṣṭakayutānviśiṣṭapuṇyasaṃpa- 
<lb ed="vsa"/>nnānkāṃścidanugṛhya bhuvanapatitvamatra maheśvaronantaḥ prayacchati | tadu- 
<lb ed="vsa"/>ktam —</p> 
<p><lg><l>kāṃścidanugṛhya vitarati bhuvanapatitvaṃ maheśvarasteṣām |</l></lg> iti |</p> 
<p>sakalopi dvividhaḥ | pakvakaluṣāpakvakaluṣabhedāt | tatrādyānparame- 
<lb ed="vsa"/>śvarastatparipākaparipāṭyā tadanuguṇaśaktipātena maṇḍalyādyaṣṭādaśo- 
<lb ed="vsa"/>ttaraśataṃ mantreśvarapadaṃ prāpayati | taduktam —</p> 
<p><lg><l>śeṣā bhavanti sakalāḥ kalādiyogādaharmukhe kāle |</l> 
<l>śatamaṣṭādaśa teṣāṃ kurute svayameva mantreśān ||</l></lg></p> 
<p><lg><l>tatrāṣṭau maṇḍalinaḥ krodhādyāstatsamāśca vīreśaḥ |</l> 
<l>śrīkaṇṭhaḥ śatarudrāḥ śatamityaṣṭādaśābhyadhikam ||</l></lg> iti | 
<lb ed="vsa"/>tatparipākādhikyānurodhena śaktyupasaṃhāreṇa dīkṣākaraṇena mokṣaprado 
<lb ed="vsa"/>bhavatyācāryamūrtimāsthāya parameśvaraḥ | tadapyuktam — 
<pb n="187"/></p> 
<p><lg><l>paripakvamalānetānutsādanahetuśaktipātena |</l> 
<l>yojayati pare tattve sa dīkṣayācāryamūrtisthaḥ ||</l></lg> iti | 
<lb ed="vsa"/>śrīmanmṛgendrepi —</p> 
<p><lg><l>pūrvaṃ vyatyāsitasyāṇoḥ pāśajālamapohati |</l></lg> iti | 
<lb ed="vsa"/>vyākṛtaṃ ca nārāyaṇakaṇṭhena | tatsarvaṃ tata evāvadhāryam | asmābhistu 
<lb ed="vsa"/>vistarabhiyā na prastūyate | apakvakaluṣānbaddhānaṇūnbhogabhājo vidhatte 
<lb ed="vsa"/>parameśvaraḥ karmavaśāt | tadapyuktam —</p> 
<p><lg><l>baddhāñśeṣānaparānviniyuṅkte bhogabhuktaye puṃsaḥ |</l> 
<l>tatkarmaṇāmanugamādityevaṃ kīrtitāḥ paśavaḥ ||</l></lg> iti |</p> 
<p>atha pāśapadārthaḥ kathyate | pāśaścaturvidhaḥ | malakarmamāyārodhaśa- 
<lb ed="vsa"/>ktibhedāt | nanu</p> 
<p><lg><l>śaivāgameṣu mukhyaṃ patipaśupāśā iti kramāttritayam |</l> 
<l>tatra patiḥ śiva uktaḥ paśavo hyaṇavorthapañcakaṃ pāśāḥ ||</l></lg> 
<lb ed="vsa"/>iti pāśaḥ pañcavidhaḥ kathyate | tatkathaṃ caturvidha iti gaṇyate | 
<lb ed="vsa"/>ucyate — bindormāyātmanaḥśivatattvapadavedanīyasya śivapadaprāptila- 
<lb ed="vsa"/>kṣaṇaparamamuktyapekṣayā pāśatvepi tadyogasya vidyeśvarādipadaprāptihetu- 
<lb ed="vsa"/>tvenāparamuktitvātpāśatvenānupādānamityavirodhaḥ | ata evoktaṃ 
<lb ed="vsa"/>tattvaprakāśe — pāśāścaturvidhāḥ syuriti | śrīmanmṛgendrepi — 
<pb n="188"/></p> 
<p><lg><l>prāvṛtīśo balaṃ karma māyākāryaṃ caturvidham |</l> 
<l>pāśajālaṃ samāsena dharmā nāmnaiva kīrtitāḥ ||</l></lg> iti | 
<lb ed="vsa"/>asyārthaḥ — prāvṛṇoti prakarṣeṇācchādayatyātmanaḥ svābhāvikyau dṛ- 
<lb ed="vsa"/>kkriye iti prāvṛtiraśucirmalaḥ | sa ca īṣṭe svātantryeṇeti īśaḥ | 
<lb ed="vsa"/>taduktam —</p> 
<p><lg><l>eko hyanekaśaktirdṛkkriyayośchādako malaḥ puṃsaḥ |</l> 
<l>tuṣataṇḍulavajjñeyastāmrāśritakālikāvadvā ||</l></lg> iti | 
<lb ed="vsa"/>balaṃ rodhaśaktiḥ | asyāḥ śivaśakteḥ pāśādhiṣṭhānena puruṣatirodhāya- 
<lb ed="vsa"/>katvādupacāreṇa pāśatvam | taduktam —</p> 
<p><lg><l>tāsāmahaṃ varā śaktiḥ sarvānugrāhikā śivā |</l> 
<l>dharmānuvartanādeva pāśa ityupacaryate ||</l></lg> iti | 
<lb ed="vsa"/>kriyate phalārthibhiriti karma dharmādharmātmakaṃ bījāṅkuravatpravāharūpe- 
<lb ed="vsa"/>ṇānādi | yathoktaṃ śrīmatkiraṇe — 
<pb n="189"/></p> 
<p><lg><l>yathānādirmalastasya karmālpakamanādikam |</l> 
<l>yadyanādi na saṃsiddhaṃ vaicitryaṃ kena hetunā ||</l></lg> iti | 
<lb ed="vsa"/>mātyasyāṃ śaktyātmanā pralaye sarvaṃ jagatsṛṣṭau vyaktimāyātīti māyā | 
<lb ed="vsa"/>yathoktaṃ śrīmatsaurabheye —</p> 
<p><lg><l>śaktirūpeṇa kāryāṇi tallīnāni mahākṣaye |</l> 
<l>vikṛtau vyaktimāyāti sā kāryeṇa kalādinā ||</l></lg> iti | 
<lb ed="vsa"/>yadyapyatra bahu vaktavyamasti tathāpi granthabhūyastvabhayāduparamyate | 
<lb ed="vsa"/>taditthaṃ patipaśupāśapadārthāstrayaḥ pradarśitāḥ |</p> 
<p><lg><l>patividye tathāvidyā paśuḥ pāśaśca kāraṇam |</l> 
<l>tannivṛttāviti proktāḥ padārthāḥ ṣaṭ samāsataḥ ||</l></lg> 
<lb ed="vsa"/>ityādinā prakārāntaraṃ jñānaratnāvalyādau prasiddham | sarvaṃ tata evā- 
<lb ed="vsa"/>vagantavyamiti sarvaṃ samañjasam ||</p> 
<trailer>iti śrīmatsāyaṇamādhavīye sarvadarśanasaṃgrahe śaivadarśanam ||</trailer>
</div>
<div n="8"><pb n="190"/> 
<head>atha pratyabhijñādarśanam || 8 ||</head>
<p>atrāpekṣāvihīnānāṃ jaḍānāṃ kāraṇatvaṃ duṣyatītyaparituṣyanto 
<lb ed="vsa"/>matāntaramanviṣyantaḥ parameśvarecchāvaśādeva jagannirmāṇaṃ parighuṣyantaḥ 
<lb ed="vsa"/>svasaṃvedanopapattyāgamasiddhapratyagātmatādātmye nānāvidhamānameyādi- 
<lb ed="vsa"/>bhedābhedaśāliparameśvaronanyamukhaprekṣitvalakṣaṇasvātantryabhāksvātma- 
<lb ed="vsa"/>darpaṇe bhāvānpratibimbavadavabhāsayatīti bhaṇanto bāhyābhyantaracaryā- 
<lb ed="vsa"/>prāṇāyāmādikleśaprayāsakalāpavaidhuryeṇa sarvasulabhamabhinavaṃ pratyabhi- 
<pb n="191"/> 
<lb ed="vsa"/>jñāmātraṃ parāparasiddhyupāyamabhyupagacchantaḥ pare māheśvarāḥ pratyabhi- 
<lb ed="vsa"/>jñāśāstramabhyasyanti |</p> 
<p>tasyeyattāpi nyarūpi parīkṣakaiḥ —</p> 
<p><lg><l>sūtraṃ vṛttirvivṛtirlaghvī bṛhatītyubhe vimarśinyau |</l> 
<l>prakaraṇavivaraṇapañcakamiti śāstraṃ pratyabhijñāyāḥ ||</l></lg></p> 
<p>tatredaṃ prathamaṃ sūtram —</p> 
<p><lg><l>kathaṃcidāsādya maheśvarasya</l> 
<l>dāsyaṃ janasyāpyupakāramicchan |</l> 
<l>samastasaṃpatsamavāptihetuṃ</l> 
<l>tatpratyabhijñāmupapādayāmi ||</l></lg> iti | 
<lb ed="vsa"/>kathaṃciditi | parameśvarābhinnagurucaraṇāravindayugalasamārādhanena 
<lb ed="vsa"/>parameśvaraghaṭitenaivetyarthaḥ | āsādyeti | ā samantātparipūrṇatayā 
<lb ed="vsa"/>sādayitvā svātmopabhogyatāṃ nirargalāṃ gamayitvā | tadanena vidita- 
<lb ed="vsa"/>vedyatvena parārthaśāstrakaraṇedhikāro darśitaḥ | anyathā pratāraṇameva 
<lb ed="vsa"/>prasajyeta | māyottīrṇā api mahāmāyādhikṛtā viṣṇuviriñcyādyā 
<lb ed="vsa"/>yadīyaiśvaryaleśeneśvarībhūtāḥ sa bhagavānanavacchinnaprakāśānandasvāta- 
<lb ed="vsa"/>ntryaparamārtho maheśvaraḥ | tasya dāsyam | dīyatesmai svāminā sarvaṃ yathā- 
<lb ed="vsa"/>bhilaṣitamiti dāsaḥ | parameśvarasvarūpasvātantryapātramityarthaḥ | jana- 
<pb n="192"/> 
<lb ed="vsa"/>śabdenādhikāriviṣayaniyamābhāvaḥ prādarśi | yasya yasya hīdaṃ svarūpa- 
<lb ed="vsa"/>kathanaṃ tasya tasya mahāphalaṃ bhavati | prajñānasyaiva paramārthaphalatvāt | 
<lb ed="vsa"/>tathopadiṣṭaṃ śivadṛṣṭau paramagurubhirbhagavatsomānandanāthapādaiḥ —</p> 
<p><lg><l>ekavāraṃ pramāṇena śāstrādvā guruvākyataḥ |</l> 
<l>jñāte śivatve sarvasthe pratipattyā dṛḍhātmanā ||</l></lg></p> 
<p><lg><l>karaṇena nāsti kṛtyaṃ kvāpi bhāvanayāpi vā |</l> 
<l>jñāte suvarṇe karaṇaṃ bhāvanāṃ vā parityajet ||</l></lg> iti | 
<lb ed="vsa"/>apiśabdena svātmanastadabhinnatāmāviṣkurvatā pūrṇatvena svātmani 
<lb ed="vsa"/>parārthasaṃpattyatiriktaprayojanāntarāvakāśaśca parākṛtaḥ | parārthaśca prayo- 
<lb ed="vsa"/>janaṃ bhavatyeva | tallakṣaṇayogāt | na hyayaṃ devaśāpaḥ svārtha eva prayo- 
<lb ed="vsa"/>janaṃ na parārtha iti | ata evoktamakṣapādena — yamarthamadhikṛtya pravartate 
<pb n="193"/> 
<lb ed="vsa"/>tatprayojanam (gau. sū. 1 | 1 | 24) iti | upaśabdaḥ sāmīpyārthaḥ | tena 
<lb ed="vsa"/>janasya parameśvarasamīpatākaraṇamātraṃ phalam | ata evāha samasteti | 
<lb ed="vsa"/>parameśvaratālābhe hi sarvāḥ saṃpadastanniṣyandamayyaḥ saṃpannā eva 
<lb ed="vsa"/>rohaṇācalalābhe ratnasaṃpada iva | evaṃ parameśvaratālābhe kimanyatprārtha- 
<lb ed="vsa"/>nīyam | taduktamutpalācāryaiḥ —</p> 
<p><lg><l>bhaktilakṣmīsamṛddhānāṃ kimanyadupayācitam |</l> 
<l>etayā vā daridrāṇāṃ kimanyadapayācitam ||</l></lg> iti | 
<lb ed="vsa"/>itthaṃ ṣaṣṭhīsamāsapakṣe prayojanaṃ nirdiṣṭam | bahuvrīhipakṣe tūpapāda- 
<lb ed="vsa"/>yāmaḥ | samastasya bāhyābhyantarasya nityasukhāderyā saṃpatsiddhista- 
<lb ed="vsa"/>thātvaprakāśastasyāḥ samyagavāptiryasyāḥ pratyabhijñāyā hetuḥ sā 
<lb ed="vsa"/>tathoktā | tasya maheśvarasya pratyabhijñā prati ābhimukhyena jñānam | 
<lb ed="vsa"/>loke hi sa evāyaṃ caitra iti pratisaṃdhānenābhimukhībhūte vastuni 
<lb ed="vsa"/>jñānaṃ pratyabhijñeti vyavahriyate | ihāpi prasiddhapurāṇasiddhāgamānumānā- 
<lb ed="vsa"/>dijñātaparipūrṇaśaktike parameśvare sati svātmanyabhimukhībhūte taccha- 
<lb ed="vsa"/>ktipratisaṃdhānena jñānamudeti nūnaṃ sa eveśvarohamiti | tāmetāṃ pratya- 
<pb n="194"/> 
<lb ed="vsa"/>bhijñāmupapādayāmi | upapattiḥ saṃbhavaḥ | saṃbhavatīti tatsamarthācaraṇena 
<lb ed="vsa"/>prayojanavyāpāreṇa saṃpādayāmītyarthaḥ |</p> 
<p>yadīśvarasvabhāva evātmā prakāśate tarhi kimanena pratyabhijñāpradarśa- 
<lb ed="vsa"/>naprayāseneti cet — tatrāyaṃ samādhiḥ | svaprakāśatayā satatamavabhāsa- 
<lb ed="vsa"/>mānepyātmani māyāvaśādbhāgena prakāśamāne pūrṇatāvabhāsasiddhaye dṛ- 
<lb ed="vsa"/>kkriyātmakaśaktyāviṣkaraṇena pratyabhijñā pradarśyate | tathā ca prayo- 
<lb ed="vsa"/>gaḥ — ayamātmā parameśvaro bhavitumarhati | jñānakriyāśaktimattvāt | 
<lb ed="vsa"/>yo yāvati jñātā kartā ca sa tāvatīśvaraḥ prasiddheśvaravadrājavadvā | 
<lb ed="vsa"/>ātmā ca viśvajñātā kartā ca | tasmādīśvaroyamiti | avayavapa- 
<lb ed="vsa"/>ñcakasyāśrayaṇaṃ māyāvadeva naiyāyikamatasya kakṣīkārāt | taduktamu- 
<lb ed="vsa"/>dayākarasūnunā —</p> 
<p><lg><l>kartari jñātari svātmanyādisiddhe maheśvare |</l> 
<l>ajaḍātmā niṣedhaṃ vā siddhiṃ vā vidadhīta kaḥ ||</l></lg> 
<pb n="195"/></p> 
<p><lg><l>kiṃ tu mohavaśādasmindṛṣṭepyanupalakṣite |</l> 
<l>śaktyāviṣkaraṇeneyaṃ pratyabhijñopadarśyate ||</l></lg> 
<lb ed="vsa"/>tathā hi —</p> 
<p><lg><l>sarveṣāmiha bhūtānāṃ pratiṣṭhā jīvadāśrayā |</l> 
<l>jñānaṃ kriyā ca bhūtānāṃ jīvatāṃ jīvanaṃ matam ||</l></lg></p> 
<p><lg><l>tatra jñānaṃ svataḥsiddhaṃ kriyā kāryāśritā satī |</l> 
<l>parairapyupalakṣyeta tathānyajñānamucyate ||</l></lg> iti |</p> 
<p><lg><l>yā caiṣāṃ pratibhā tattatpadārthakramarūpitā |</l> 
<l>akramānandacidrūpaḥ pramātā sa maheśvaraḥ ||</l></lg> iti ca | 
<lb ed="vsa"/>somānandanāthapādairapi —</p> 
<p><lg><l>sadā śivātmanā vetti sadā vetti madātmanā |</l></lg> ityādi | 
<lb ed="vsa"/>jñānādhikāraparisamāptāvapi —</p> 
<p><lg><l>tadaikyena vinā nāsti saṃvidāṃ lokapaddhatiḥ |</l> 
<l>prakāśaikyāttadekatvaṃ mātaikaḥ sa iti sthitiḥ ||</l></lg> 
<pb n="196"/></p> 
<p><lg><l>sa eva vimṛśatvena niyatena maheśvaraḥ |</l> 
<l>vimarśa eva devasya śuddhe jñānakriye yataḥ ||</l></lg> iti | 
<lb ed="vsa"/>vivṛtaṃ cābhinavaguptācāryaiḥ | tameva bhāntamanubhāti sarvaṃ tasya bhāsā 
<lb ed="vsa"/>sarvamidaṃ vibhāti (kā. 2 | 2) iti śrutyā prakāśacidrūpama- 
<lb ed="vsa"/>himnā sarvasya bhāvajātasya bhāsakatvamabhyupeyate | tataśca viṣaya- 
<lb ed="vsa"/>prakāśasya nīlaprakāśaḥ pītaprakāśa iti viṣayoparāgabhedādbhedaḥ | 
<lb ed="vsa"/>vastutastu deśakālākārasaṃkocavaikalyādabheda eva | sa eva caita- 
<lb ed="vsa"/>nyarūpaḥ prakāśaḥ pramātetyucyate | tathā ca paṭhitaṃ śivasūtreṣu — caita- 
<lb ed="vsa"/>nyamātmeti | tasya cidrūpatvamanavacchinnavimarśatvamananyonmukhatvamā- 
<lb ed="vsa"/>nandaikaghanatvaṃ māheśvaryamiti paryāyaḥ | sa eva hyayaṃ bhāvātmā vimarśaḥ 
<lb ed="vsa"/>śuddhe pāramārthikyau jñānakriye | tatra prakāśarūpatā jñānam | svato 
<lb ed="vsa"/>jagannirmātṛtvaṃ kriyā | tacca nirūpitaṃ kriyādhikāre —</p> 
<p><lg><l>eṣa cānantaśaktitvādevamābhāsayatyamūn |</l> 
<l>bhāvānicchāvaśādeṣāṃ kriyā nirmātṛtāsya sā ||</l></lg> iti | 
<pb n="197"/> 
<lb ed="vsa"/>upasaṃhārepi —</p> 
<p><lg><l>itthaṃ tathā ghaṭapaṭādyākārajagadātmanā |</l> 
<l>tiṣṭhāsorevamicchaiva hetukartṛkṛtā kriyā ||</l></lg> iti |</p> 
<p><lg><l>tasminsatīdamastīti kāryakāraṇatāpi yā |</l> 
<l>sāpyapekṣāvihīnānāṃ jaḍānāṃ nopapadyate ||</l></lg> 
<lb ed="vsa"/>iti nyāyena yato jaḍasya na kāraṇatā na vānīśvarasya cetanasyāpi 
<lb ed="vsa"/>tasmāttena tena jagadgatajanmasthityādibhāvavikāratattadbhedakriyāsaha- 
<lb ed="vsa"/>srarūpeṇa sthātumicchoḥ svatantrasya bhagavato maheśvarasyecchaivottarotta- 
<lb ed="vsa"/>ramucchūnasvabhāvā kriyā viśvakartṛtvaṃ vocyata iti | icchāmātreṇa 
<lb ed="vsa"/>jagannirmāṇamityatra dṛṣṭāntopi spaṣṭaṃ nirdiṣṭaḥ —</p> 
<p><lg><l>yogināmapi mṛdbīje vinaivecchāvaśena yat |</l> 
<l>ghaṭādi jāyate tattatsthirabhāvakriyākaram ||</l></lg> iti | 
<lb ed="vsa"/>yadi ghaṭādikaṃ prati mṛdādyeva paramārthataḥ kāraṇaṃ syāttarhi kathaṃ 
<pb n="198"/> 
<lb ed="vsa"/>yogīcchāmātreṇa ghaṭādijanma syāt | athocyetānya eva mṛdbījādi- 
<lb ed="vsa"/>janyā ghaṭāṅkurādayo yogīcchājanyāstvanya eveti tatrāpi bodhyase — 
<lb ed="vsa"/>sāmagrībhedāttāvatkāryabheda iti sarvajanaprasiddham |</p> 
<p>ye tu varṇayanti nopādānaṃ vinā ghaṭādyutpattiriti yogī tvicchayā 
<lb ed="vsa"/>paramāṇūnvyāpārayansaṃghaṭayatīti tepi bodhanīyāḥ | yadi paridṛṣṭa- 
<lb ed="vsa"/>kāryakāraṇabhāvaviparyayo na labhyeta tarhi ghaṭe mṛddaṇḍacakrādi dehe 
<lb ed="vsa"/>strīpuruṣasaṃyogādi sarvamapekṣyeta | tathā ca yogīcchāsamanantarasaṃ- 
<lb ed="vsa"/>jātaghaṭadehādisaṃbhavo duḥsamartha eva syāt | cetana eva tu tathā 
<lb ed="vsa"/>bhāti bhagavānbhūribhago mahādevo niyatyanuvartanollaṅghanaghanatarasvā- 
<lb ed="vsa"/>tantrya iti pakṣe na kācidanupapattiḥ | ata evoktaṃ vasuguptācāryaiḥ — 
<pb n="199"/></p> 
<p><lg><l>nirupādānasaṃbhāramabhittāveva tanvate |</l> 
<l>jagaccitraṃ namastasmai kalānāthāya śūline ||</l></lg> iti |</p> 
<p>nanu pratyagātmanaḥ parameśvarābhinnatve saṃsārasaṃbandhaḥ kathaṃ bhavediti 
<lb ed="vsa"/>cet — tatroktamāgamādhikāre —</p> 
<p><lg><l>eṣa pramātā māyāndhaḥ saṃsārī karmabandhanaḥ |</l> 
<l>vidyādijñāpitaiśvaryaścidghano mukta ucyate ||</l></lg> iti |</p> 
<p>nanu prameyasya pramātrabhinnatve baddhamuktayoḥ prameyaṃ prati ko viśeṣaḥ | 
<lb ed="vsa"/>atrāpyuttaramuktaṃ tattvārthasaṃgrahādhikāre —</p> 
<p><lg><l>meyaṃ sādhāraṇaṃ muktaḥ svātmābhedena manyate |</l> 
<l>maheśvaro yathā baddhaḥ punaratyantabhedavat ||</l></lg> iti | 
<pb n="200"/></p> 
<p>nanvātmanaḥ parameśvaratvaṃ svābhāvikaṃ cennārthaḥ pratyabhijñāprārthanayā | 
<lb ed="vsa"/>na hi bījamapratyabhijñātaṃ sati sahakārisākalyeṅkuraṃ notpādayati | 
<lb ed="vsa"/>tasmātkasmādvātmapratyabhijñāne nirbandha iti cet — ucyate | śṛṇu tāva- 
<lb ed="vsa"/>didaṃ rahasyam | dvividhā hyarthakriyā bāhyāṅkurādikā pramātṛviśrānti- 
<lb ed="vsa"/>camatkārasārā prītyādirūpā ca | tatrādyā pratyabhijñānaṃ nāpekṣate | 
<lb ed="vsa"/>dvitīyā tu tadapekṣata eva | ihāpyahamīśvara ityevaṃbhūtacamatkāra- 
<lb ed="vsa"/>sārā parāparasiddhilakṣaṇajīvātmaikatvaśaktivibhūtirūpārthakriyeti 
<lb ed="vsa"/>svarūpapratyabhijñānamapekṣaṇīyam | nanu pramātṛviśrāntisārārthakriyā 
<lb ed="vsa"/>pratyabhijñānena vinā adṛṣṭā satī tasmindṛṣṭeti kva dṛṣṭam | atrocyate | 
<lb ed="vsa"/>nāyakaguṇagaṇasaṃśravaṇapravṛddhānurāgā kācana kāminī madanavihvalā 
<lb ed="vsa"/>virahakleśamasahamānā madanalekhāvalambanena svāvasthānivedanāni 
<lb ed="vsa"/>vidhatte | tathā vegāttannikaṭamaṭantyapi tasminnavalokitepi tadavalokanaṃ 
<lb ed="vsa"/>tadīyaguṇaparāmarśābhāve janasādhāraṇatvaṃ prāpte hṛdayaṃgamabhāvaṃ na 
<lb ed="vsa"/>labhate | yadā tu dūtīvacanāttadīyaguṇaparāmarśaṃ karoti tadā tatkṣaṇa- 
<pb n="201"/> 
<lb ed="vsa"/>meva pūrṇabhāvamabhyeti | evaṃ svātmani viśveśvarātmanā bhāsamānepi 
<lb ed="vsa"/>tannirbhāsanaṃ tadīyaguṇaparāmarśavirahasamaye pūrṇabhāvaṃ na saṃpādayati | 
<lb ed="vsa"/>yadā tu guruvacanādinā sarvajñatvasarvakartṛtvādilakṣaṇaparameśvaro- 
<lb ed="vsa"/>tkarṣaparāmarśo jāyate tadā tatkṣaṇameva pūrṇātmatālābhaḥ | taduktaṃ 
<lb ed="vsa"/>caturthe vimarśe —</p> 
<p><lg><l>taistairapyupayācitairupanatastasyāḥ sthitopyantike</l> 
<l>kānto lokasamāna evamaparijñāto na rantuṃ yathā |</l> 
<l>lokasyaiṣa tathānavekṣitaguṇaḥ svātmāpi viśveśvaro</l> 
<l>naivāyaṃ nijavaibhavāya tadiyaṃ tatpratyabhijñoditā ||</l></lg> iti | 
<lb ed="vsa"/>abhinavaguptādibhirācāryairvihitapratānopyayamarthaḥ saṃgrahamupakramamāṇai- 
<lb ed="vsa"/>rasmābhirvistarabhiyā na pratānita iti sarvaṃ śivam ||</p> 
<trailer>iti śrīmatsāyaṇamādhavīye sarvadarśanasaṃgrahe pratyabhijñādarśanam ||</trailer>
</div> 
<div n="9"><pb n="202"/> 
<head>atha raseśvaradarśanam || 9 ||</head>
<p>apare māheśvarāḥ parameśvaratādātmyavādinopi piṇḍasthairye sarvā- 
<lb ed="vsa"/>bhimatā jīvanmuktiḥ setsyatītyāsthāya piṇḍasthairyopāyaṃ pāradādipa- 
<lb ed="vsa"/>davedanīyaṃ rasameva saṃgirante |</p> 
<p>rasasya pāradatvaṃ saṃsāraparapāraprāpaṇahetutvena | taduktam —</p> 
<p><lg><l>saṃsārasya paraṃ pāraṃ dattesau pāradaḥ smṛtaḥ |</l></lg> iti | 
<lb ed="vsa"/>rasārṇavepi —</p> 
<p><lg><l>pārado gadito yasmātparārthaṃ sādhakottamaiḥ |</l> 
<l>suptoyaṃ matsamo devi mama pratyaṅgasaṃbhavaḥ ||</l></lg></p> 
<p><lg><l>mama deharaso yasmādrasastenāyamucyate |</l></lg> iti | 
<lb ed="vsa"/>nanu prakārāntareṇāpi jīvanmuktiyuktau neyaṃ vācoyuktiryuktimatīti 
<pb n="203"/> 
<lb ed="vsa"/>cenna | ṣaṭsvapi darśaneṣu dehapātānantaraṃ mukteruktatayā tatra viśvāsā- 
<lb ed="vsa"/>nupapattyā nirvicikitsapravṛtteranupapatteḥ | tadapyuktaṃ tatraiva —</p> 
<p><lg><l>ṣaḍdarśanepi muktistu darśitā piṇḍapātane |</l> 
<l>karāmalakavatsāpi pratyakṣā nopalabhyate ||</l></lg></p> 
<p><lg><l>tasmāttaṃ rakṣayetpiṇḍaṃ rasaiścaiva rasāyanaiḥ |</l></lg> iti | 
<lb ed="vsa"/>govindabhagavatpādācāryairapi —</p> 
<p><lg><l>iti dhanaśarīrabhogānmatvānityānsadaiva yatanīyam |</l> 
<l>muktau sā ca jñānāttaccābhyāsātsa ca sthire dehe ||</l></lg> iti |</p> 
<p>nanu vinaśvaratayā dṛśyamānasya dehasya kathaṃ nityatvamavasīyata iti 
<lb ed="vsa"/>cet — maivaṃ maṃsthāḥ | ṣāṭkauśikasya śarīrasyānityatvepi rasābhrakapa- 
<lb ed="vsa"/>dābhilapyaharagaurīsṛṣṭijātasya nityatvopapatteḥ |</p> 
<p>tathā ca rasahṛdaye —</p> 
<p><lg><l>ye cātyaktaśarīrā haragaurīsṛṣṭijāṃ tanuṃ prāptāḥ |</l> 
<l>muktāste rasasiddhā mantragaṇaḥ kiṃkaro yeṣām ||</l></lg> (ra. hṛ. 1 | 7) iti | 
<lb ed="vsa"/>tasmājjīvanmuktiṃ samīhamānena yoginā prathamaṃ divyatanurvidheyā | 
<lb ed="vsa"/>haragaurīsṛṣṭisaṃyogajanitatvaṃ ca rasasya harajatvenābhrakasya gaurīsaṃbha- 
<lb ed="vsa"/>vatvena tattadātmakatvamuktam — 
<pb n="204"/></p> 
<p><lg><l>abhrakastava bījaṃ tu mama bījaṃ tu pāradaḥ |</l> 
<l>anayormelanaṃ devi mṛtyudāridryanāśanam ||</l></lg> iti |</p> 
<p>atyalpamidamucyate devadaityamunimānavādiṣu bahavo rasasāmarthyā- 
<lb ed="vsa"/>ddivyaṃ dehamāśritya jīvanmuktimāśritāḥ śrūyante raseśvarasiddhānte —</p> 
<p><lg><l>devāḥ kecinmaheśādyā daityāḥ kāvyapuraḥsarāḥ |</l> 
<l>munayo vālakhilyādyā nṛpāḥ someśvarādayaḥ ||</l></lg></p> 
<p><lg><l>govindabhagavatpādācāryo govindanāyakaḥ |</l> 
<l>carvaṭiḥ kapilo vyāliḥ kāpāliḥ kandalāyanaḥ ||</l></lg></p> 
<p><lg><l>etenye bahavaḥ siddhā jīvanmuktāścaranti hi |</l> 
<l>tanuṃ rasamayīṃ prāpya tadātmakakathācaṇāḥ ||</l></lg> iti | 
<lb ed="vsa"/>ayamevārthaḥ parameśvareṇa parameśvarīṃ prati prapañcitaḥ —</p> 
<p><lg><l>karmayogeṇa deveśi prāpyate piṇḍadhāraṇam |</l> 
<l>rasaśca pavanaśceti karmayogo dvidhā smṛtaḥ ||</l></lg></p> 
<p><lg><l>mūrchito harati vyādhīnmṛto jīvayati svayam |</l> 
<l>baddhaḥ khecaratāṃ kuryādraso vāyuśca bhairavi ||</l></lg> iti | 
<lb ed="vsa"/>mūrchitasvarūpamuktam —</p> 
<p><lg><l>nānāvarṇo bhavetsūto vihāya ghanacāpalam |</l> 
<l>lakṣaṇaṃ dṛśyate yasya mūrchitaṃ taṃ vadanti hi ||</l></lg></p> 
<p><lg><l>ārdratvaṃ ca ghanatvaṃ ca tejo gauravacāpalam |</l> 
<l>yasyaitāni na dṛśyante taṃ vidyānmṛtasūtakam ||</l></lg> iti | 
<pb n="205"/> 
<lb ed="vsa"/>anyatra baddhasvarūpamapyabhyadhāyi —</p> 
<p><lg><l>akṣataśca laghudrāvī tejasvī nirmalo guruḥ |</l> 
<l>sphoṭanaṃ punarāvṛttau baddhasūtasya lakṣaṇam ||</l></lg> iti |</p> 
<p>nanu haragaurīsṛṣṭisiddhau piṇḍasthairyamāsthātuṃ pāryate | tatsiddhireva 
<lb ed="vsa"/>kathamiti cet — na | aṣṭādaśasaṃskāravaśāttadupapatteḥ | taduktamācāryaiḥ —</p> 
<p><lg><l>tasya prasādhanavidhau sudhiyā pratikarmanirmalāḥ prathamam |</l> 
<l>aṣṭādaśa saṃskārā vijñātavyāḥ prayatnena ||</l></lg> iti | 
<lb ed="vsa"/>te ca saṃskārā nirūpitāḥ —</p> 
<p><lg><l>svedanamardanamūrchanasthāpanapātananirodhaniyamāśca |</l> 
<l>dīpanagaganagrāsapramāṇamatha jāraṇapidhānam ||</l></lg></p> 
<p><lg><l>garbhadrutibāhyadrutikṣāraṇasaṃrāgasāraṇāścaiva |</l> 
<l>krāmaṇavedhau bhakṣaṇamaṣṭādaśadheti rasakarma ||</l></lg> iti | 
<lb ed="vsa"/>tatprapañcastu govindabhagavatpādācāryasarvajñarāmeśvarabhaṭṭārakaprabhṛti- 
<lb ed="vsa"/>bhiḥ prācīnairācāryairnirūpita iti granthabhūyastvabhayādudāsyate | na 
<lb ed="vsa"/>ca rasaśāstraṃ dhātuvādārthameveti mantavyam | dehavedhadvārā muktereva 
<lb ed="vsa"/>paramaprayojanatvāt | taduktaṃ rasārṇave —</p> 
<p><lg><l>lohavedhastvayā deva yadarthamupavarṇitaḥ |</l> 
<l>taṃ dehavedhamācakṣva yena syātkhecarī gatiḥ ||</l></lg> 
<pb n="206"/></p> 
<p><lg><l>yathā lohe tathā dehe kartavyaḥ sūtakaḥ satā |</l> 
<l>samānaṃ kurute devi pratyayaṃ dehalohayoḥ |</l> 
<l>pūrvaṃ lohe parīkṣeta paścāddehe prayojayet ||</l></lg> iti |</p> 
<p>nanu saccidānandātmakaparatattvasphuraṇādeva muktisiddhau kimanena 
<lb ed="vsa"/>divyadehasaṃpādanaprayāseneti cet — tadetadvārtam | avārtaśarīrālābhe 
<lb ed="vsa"/>tadvārtāyā ayogāt | taduktaṃ rasahṛdaye —</p> 
<p><lg><l>galitānalpavikalpaḥ sarvādhvavivakṣitaścidānandaḥ |</l> 
<l>sphuritopyasphuritatanoḥ karoti kiṃ jantuvargasya ||</l></lg> (ra. hṛ. 1 | 20) iti |</p> 
<p><lg><l>yajjarayā jarjaritaṃ kāsaśvāsādiduḥkhaviśadaṃ ca |</l> 
<l>yogyaṃ tanna samādhau pratihatabuddhīndriyaprasaram ||</l></lg> (ra. hṛ. 1 | 29)</p> 
<p><lg><l>bālaḥ ṣoḍaśavarṣo viṣayarasāsvādalampaṭaḥ parataḥ |</l> 
<l>yātaviveko vṛddho martyaḥ kathamāpnuyānmuktim ||</l></lg> iti |</p> 
<p>nanu jīvatvaṃ nāma saṃsāritvam | tadviparītatvaṃ muktatvam | tathā 
<lb ed="vsa"/>ca parasparaviruddhayoḥ kathamekāyatanatvamupapannaṃ syāditi cet — tada- 
<lb ed="vsa"/>nupapannam | vikalpānupapatteḥ | muktistāvatsarvatīrthakarasaṃmatā | sā kiṃ 
<lb ed="vsa"/>jñeyapade niviśate na vā | carame śaśaviṣāṇakalpā syāt | prathame na 
<pb n="207"/> 
<lb ed="vsa"/>jīvanaṃ varjanīyam | ajīvato jñātṛtvānupapatteḥ | taduktaṃ raseśvara- 
<lb ed="vsa"/>siddhānte —</p> 
<p><lg><l>rasāṅkameyamārgokto jīvamokṣonyathā tu na |</l> 
<l>pramāṇāntaravādeṣu yuktibhedāvalambiṣu ||</l></lg></p> 
<p><lg><l>jñātṛjñeyamidaṃ viddhi sarvatantreṣu saṃmatam |</l> 
<l>nājīvañjñāsyati jñeyaṃ yadatostyeva jīvanam ||</l></lg> iti |</p> 
<p>na cedamadṛṣṭacaramiti mantavyam | viṣṇusvāmimatānusārimirnṛpa- 
<lb ed="vsa"/>ñcāsyaśarīrasya nityatvopapādanāt | taduktaṃ sākārasiddhau —</p> 
<p><lg><l>saccinnityanijācintyapūrṇānandaikavigraham |</l> 
<l>nṛpañcāsyamahaṃ vande śrīviṣṇusvāmisaṃmatam ||</l></lg> iti | 
<lb ed="vsa"/>nanvetatsāvayavaṃ rūpavadavabhāsamānaṃ nṛkaṇṭhīravāṅgaṃ saditi na saṃga- 
<lb ed="vsa"/>cchata ityādinākṣepapuraḥsaraṃ sanakādipratyakṣaṃ — sahasraśīrṣā puruṣaḥ 
<lb ed="vsa"/>(śve. 3 | 14) ityādiśruti —</p> 
<p><lg><l>tamadbhutaṃ bālakamambujekṣaṇaṃ caturbhujaṃ śaṅkhagadādyudāyudham |</l></lg> (bhāga. 10 pū. 3 | 9) 
<pb n="208"/> 
<lb ed="vsa"/>ityādipurāṇalakṣaṇena pramāṇatrayeṇa siddhaṃ nṛpañcānanāṅgaṃ kathamasa- 
<lb ed="vsa"/>tsyāditi sadādīni viśeṣaṇāni garbhaśrīkāntamiśrairviṣṇusvāmi- 
<lb ed="vsa"/>caraṇapariṇatāntaḥkaraṇaiḥ pratipāditāni | tasmādasmadiṣṭadehanityatva- 
<lb ed="vsa"/>matyantādṛṣṭaṃ na bhavatīti puruṣārthakāmukaiḥ puruṣaireṣṭavyam | ata 
<lb ed="vsa"/>evoktam —</p> 
<p><lg><l>āyatanaṃ vidyānāṃ mūlaṃ dharmārthakāmamokṣāṇām |</l> 
<l>śreyaḥ paraṃ kimanyaccharīramajarāmaraṃ vihāyaikam ||</l></lg> iti | 
<lb ed="vsa"/>ajarāmarīkaraṇasamarthaśca rasendra eva | tadāha —</p> 
<p><lg><l>ekosau rasarājaḥ śarīramajarāmaraṃ kurute |</l></lg> iti | 
<lb ed="vsa"/>kiṃ varṇyate rasasya māhātmyam | darśanasparśanādināpi mahatphalaṃ bhavati | 
<lb ed="vsa"/>taduktaṃ rasārṇave —</p> 
<p><lg><l>darśanātsparśanāttasya bhakṣaṇātsmaraṇādapi |</l> 
<l>pūjanādrasadānācca dṛśyate ṣaḍvidhaṃ phalam ||</l></lg></p> 
<p><lg><l>kedārādīni liṅgāni pṛthivyāṃ yāni kānicit |</l> 
<l>tāni dṛṣṭvā tu yatpuṇyaṃ tatpuṇyaṃ rasadarśanāt ||</l></lg> ityādinā | 
<lb ed="vsa"/>anyatrāpi —</p> 
<p><lg><l>kāśyādisarvaliṅgebhyo rasaliṅgārcanācchivaḥ |</l> 
<l>prāpyate yena talliṅgaṃ bhogārogyāmṛtapradam ||</l></lg> iti | 
<lb ed="vsa"/>rasanindāyāḥ pratyavāyopi darśitaḥ — 
<pb n="209"/></p> 
<p><lg><l>pramādādrasanindāyāḥ śrutāvenaṃ smaretsudhīḥ |</l> 
<l>drāktyajennindakaṃ nityaṃ nindayā pūritāśubham ||</l></lg> iti | 
<lb ed="vsa"/>tasmādasmaduktayā rītyā divyaṃ dehaṃ saṃpādya yogābhyāsavaśātpara- 
<lb ed="vsa"/>tattve dṛṣṭe puruṣārthaprāptirbhavati | tadā —</p> 
<p><lg><l>bhrūyugamadhyagataṃ yacchikhividyutsūryavajjagadbhāsi |</l> 
<l>keṣāṃcitpuṇyadṛśāmunmīlati cinmayaṃ jyotiḥ ||</l></lg></p> 
<p><lg><l>paramānandaikarasaṃ paramaṃ jyotiḥsvabhāvamavikalpam |</l> 
<l>vigalitasakalakleśaṃ jñeyaṃ śāntaṃ svasaṃvedyam ||</l></lg></p> 
<p><lg><l>tasminnādhāya manaḥ sphuradakhilaṃ cinmayaṃ jagatpaśyan |</l> 
<l>utsannakarmabandho brahmatvamihaiva cāpnoti ||</l></lg> (ra. hṛ. 1 | 21 — 1 | 23) 
<lb ed="vsa"/>śrutiśca — raso vai saḥ | rasaṃ hyevāyaṃ labdhvānandī bhavati (tai. 2 | 7 | 1) 
<lb ed="vsa"/>iti | taditthaṃ bhavadainyaduḥkhabharataraṇopāyo rasa eveti siddham | 
<lb ed="vsa"/>tathā ca rasasya parabrahmaṇā sāmyamiti pratipādakaḥ ślokaḥ —</p> 
<p><lg><l>yaḥ syātprāvaraṇāvimocanadhiyāṃ sādhyaḥ prakṛtyā punaḥ</l> 
<l>saṃpannaḥ saha tena dīvyati paraṃ vaiśvānare jāgrati |</l> 
<l>jñāto yadyaparaṃ na vedayati ca svasmātsvayaṃ dyotate</l> 
<l>yo brahmeva sa dainyasaṃsṛtibhayātpāyādasau pāradaḥ ||</l></lg> iti ||</p> 
<trailer>iti śrīmatsāyaṇamādhavīye sarvadarśanasaṃgrahe raseśvaradarśanam ||</trailer>
</div> 
<div n="10"><pb n="210"/> 
<head>athaulūkyadarśanam || 10 ||</head>
<p>iha khalu nikhilaprekṣāvānnisargapratikūlavedanīyatayā nikhilātma- 
<lb ed="vsa"/>saṃvedanasiddhaṃ duḥkhaṃ jihāsustaddhānopāyaṃ jijñāsuḥ parameśvarasākṣā- 
<lb ed="vsa"/>tkāramupāyamākalayati |</p> 
<p><lg><l>yadā carmavadākāśaṃ veṣṭayiṣyanti mānavāḥ |</l> 
<l>tadā śivamavijñāya duḥkhasyānto bhaviṣyati ||</l></lg> 
<pb n="211"/> 
<lb ed="vsa"/>ityādivacananicayaprāmāṇyāt | parameśvarasākṣātkāraśca śravaṇamana- 
<lb ed="vsa"/>nabhāvanābhirbhāvanīyaḥ | yadāha —</p> 
<p><lg><l>āgamenānumānena dhyānābhyāsabalena ca |</l> 
<l>tridhā prakalpayanprajñāṃ labhate yogamuttamam ||</l></lg> iti | 
<lb ed="vsa"/>tatra mananamanumānādhīnam | anumānaṃ ca vyāptijñānādhīnam | vyāptijñānaṃ 
<lb ed="vsa"/>ca padārthavivekasāpekṣam | ataḥ padārthaṣaṭkam athāto dharmaṃ vyā- 
<lb ed="vsa"/>khyāsyāmaḥ (ka. sū. 1 | 1 | 1) ityādikāyāṃ daśalakṣaṇyāṃ kaṇabhakṣeṇa 
<lb ed="vsa"/>bhagavatā vyavasthāpitam |</p> 
<p>tatrāhnikadvayātmake prathamedhyāye samavetāśeṣapadārthakathanamakāri | 
<pb n="212"/> 
<lb ed="vsa"/>tatrāpi prathamāhnike jātimannirūpaṇam | dvitīyāhnike jātiviśeṣayo- 
<lb ed="vsa"/>rnirūpaṇam | āhnikadvayayukte dvitīyedhyāye dravyanirūpaṇam | tatrāpi 
<lb ed="vsa"/>prathamāhnike bhūtaviśeṣalakṣaṇam | dvitīye dikkālapratipādanam | 
<lb ed="vsa"/>āhnikadvayayukte tṛtīya ātmāntaḥkaraṇalakṣaṇam | tatrāpyātmala- 
<lb ed="vsa"/>kṣaṇaṃ prathame | dvitīyentaḥkaraṇalakṣaṇam | āhnikadvayayukte caturthe 
<lb ed="vsa"/>śarīratadupayogivivecanam | tatrāpi prathame tadupayogivivecanam | 
<lb ed="vsa"/>dvitīye śarīravivecanam | āhnikadvayavati pañcame karmapratipādanam | 
<lb ed="vsa"/>tatrāpi prathame śarīrasaṃbandhikarmacintanam | dvitīye mānasakarmaci- 
<lb ed="vsa"/>ntanam | āhnikadvayaśālini ṣaṣṭhe śrautadharmanirūpaṇam | tatrāpi 
<lb ed="vsa"/>prathame dānapratigrahadharmavivekaḥ | dvitīye cāturāśramyocitadharma- 
<lb ed="vsa"/>nirūpaṇam | tathāvidhe saptame guṇasamavāyapratipādanam | tatrāpi 
<lb ed="vsa"/>prathame buddhinirapekṣaguṇapratipādanam | dvitīye tatsāpekṣaguṇapra- 
<lb ed="vsa"/>tipādanaṃ samavāyapratipādanaṃ ca | aṣṭame nirvikalpakasavikalpakapra- 
<lb ed="vsa"/>tyakṣapramāṇacintanam | navame buddhiviśeṣapratipādanam | daśamenumāna- 
<lb ed="vsa"/>bhedapratipādanam | 
<pb n="213"/></p> 
<p>tatroddeśo lakṣaṇaṃ parīkṣā ceti trividhāsya śāstrasya pravṛttiḥ | 
<lb ed="vsa"/>nanu vibhāgāpekṣayā cāturvidhye vaktavye kathaṃ traividhyamuktamiti cait-maivaṃ 
<lb ed="vsa"/>maṃsthāḥ | vibhāgasya viśeṣoddeśarūpatvāduddeśa evāntarbhāvāt | tatra 
<lb ed="vsa"/>dravyaguṇakarmasāmānyaviśeṣasamavāyā iti ṣaḍeva te padārthā ityuddeśaḥ | 
<lb ed="vsa"/>kimatra kramaniyame kāraṇam | ucyate | samastapadārthāyatanatvena pradhā- 
<lb ed="vsa"/>nasya dravyasya prathamamuddeśaḥ | anantaraṃ guṇatvopādhinā sakaladravyavṛtte- 
<lb ed="vsa"/>rguṇasya | tadanu sāmānyavattvasāmyātkarmaṇaḥ | paścāttattritayāśritasya 
<lb ed="vsa"/>sāmānyasya | tadanantaraṃ samavāyādhikaraṇasya viśeṣasya | antevaśi- 
<lb ed="vsa"/>ṣṭasya samavāyasyeti | 
<pb n="214"/></p> 
<p>nanu ṣaḍeva padārthā iti kathaṃ kathyate | abhāvasyāpi sadbhāvāditi 
<lb ed="vsa"/>cet-maivaṃ vocaḥ | nañarthānullikhitadhīviṣayatayā bhāvarūpatayā ṣaḍeveti 
<lb ed="vsa"/>vivakṣitatvāt | tathāpi kathaṃ ṣaḍeveti niyama upapadyate | vikalpā- 
<lb ed="vsa"/>nupapatteḥ | tathā hi | niyamavyavacchedyaṃ pramitaṃ na vā | pramitatve kathaṃ 
<lb ed="vsa"/>niṣedhaḥ | apramitatve kathaṃtarām | na hi kaścitprekṣāvānmūṣikaviṣāṇaṃ 
<lb ed="vsa"/>pratiṣeddhuṃ yatate | tataścānupapatterna niyama iti cet — maivaṃ bhāṣiṣṭhāḥ | 
<lb ed="vsa"/>saptamatayā pramitendhakārādau bhāvatvasya bhāvatayā pramite śaktisā- 
<pb n="215"/> 
<lb ed="vsa"/>dṛśyādau saptamatvasya ca niṣedhāditi kṛtaṃ vistareṇa |</p> 
<p>tatra dravyāditritayasya dravyatvādijātirlakṣaṇam | dravyatvaṃ nāma ga- 
<lb ed="vsa"/>ganāravindasamavetatve sati nityatve sati gandhāsamavetatvam | guṇatvaṃ 
<lb ed="vsa"/>nāma samavāyikāraṇāsamavetāsamavāyikāraṇabhinnasamavetasattāsā- 
<pb n="216"/> 
<lb ed="vsa"/>kṣādvyāpyajātiḥ | karmatvaṃ nāma nityāsamavetatvasahitasattāsākṣā- 
<lb ed="vsa"/>dvyāpyajātiḥ | sāmānyaṃ tu pradhvaṃsapratiyogitvarahitamanekasamavetam | 
<pb n="217"/> 
<lb ed="vsa"/>viśeṣo nāmānyonyābhāvavirodhisāmānyarahitaḥ samavetaḥ | samavā- 
<lb ed="vsa"/>yastu samavāyarahitaḥ saṃbandha iti ṣaṇṇāṃ lakṣaṇāni vyavasthitāni |</p> 
<p>dravyaṃ navavidhaṃ pṛthivyaptejovāyvākāśakāladigātmamanāṃsīti | 
<lb ed="vsa"/>tatra pṛthivyādicatuṣṭayasya pṛthivītvādijātirlakṣaṇam | pṛthivītvaṃ 
<pb n="218"/> 
<lb ed="vsa"/>nāma pākajarūpasamānādhikaraṇadravyatvasākṣādvyāpyajātiḥ | aptvaṃ 
<lb ed="vsa"/>nāma saritsāgarasamavetatve sati jvalanāsamavetaṃ sāmānyam | teja- 
<lb ed="vsa"/>stvaṃ nāma candracāmīkarasamavetatve sati salilāsamavetaṃ sāmānya- 
<lb ed="vsa"/>m | vāyutvaṃ nāma tvagindriyasamavetadravyatvasākṣādvyāpyajātiḥ | 
<lb ed="vsa"/>ākāśakāladiśāmekaikatvādaparajātyabhāve pāribhāṣikyastisraḥ 
<lb ed="vsa"/>saṃjñā bhavanti ākāśaḥ kālo digiti | saṃyogājanyajanyaviśeṣagu- 
<pb n="219"/> 
<lb ed="vsa"/>ṇasamānādhikaraṇaviśeṣādhikaraṇamākāśam | vibhutve sati digasa- 
<lb ed="vsa"/>mavetaparatvāsamavāyikāraṇādhikaraṇaḥ kālaḥ | akālatve satya- 
<lb ed="vsa"/>viśeṣaguṇā mahatī dik | ātmamanasorātmatvamanastve | ātmatvaṃ 
<lb ed="vsa"/>nāmāmūrtasamavetadravyatvāparajātiḥ | manastvaṃ nāma dravyasamavāyi- 
<lb ed="vsa"/>kāraṇatvarahitāṇusamavetadravyatvāparajātiḥ |</p> 
<p>rūparasagandhasparśasaṃkhyāparimāṇapṛthaktvasaṃyogavibhāgaparatvāpara- 
<lb ed="vsa"/>tvabuddhisukhaduḥkhecchādveṣaprayatnāśca kaṇṭhoktāḥ saptadaśa caśabdasamu- 
<pb n="220"/> 
<lb ed="vsa"/>ccitā gurutvadravatvasnehasaṃskārādṛṣṭaśabdāḥ saptaivetyevaṃ caturviṃśati- 
<lb ed="vsa"/>rguṇāḥ | tatra rūpādiśabdāntānāṃ rūpatvādijātirlakṣaṇam | rūpatvaṃ 
<lb ed="vsa"/>nāma nīlasamavetaguṇatvāparajātiḥ | anayā diśā śiṣṭānāṃ lakṣa- 
<lb ed="vsa"/>ṇāni draṣṭavyāni |</p> 
<p>karma pañcavidham | utkṣepaṇāpakṣepaṇākuñcanaprasāraṇagamanabhedāt | 
<lb ed="vsa"/>bhramaṇarecanādīnāṃ gamana evāntarbhāvaḥ | utkṣepaṇādīnāmutkṣepaṇatvādi- 
<lb ed="vsa"/>jātirlakṣaṇam | tatrotkṣepaṇatvaṃ nāmordhvadeśasaṃyogāsamavāyikāraṇa- 
<lb ed="vsa"/>samavetakarmatvāparajātiḥ | evamapakṣepaṇatvādīnāṃ lakṣaṇaṃ kartavyam |</p> 
<p>sāmānyaṃ dvividhaṃ paramaparaṃ ca | paraṃ sattā dravyaguṇasamavetā | 
<lb ed="vsa"/>aparaṃ dravyatvādi | tallakṣaṇaṃ prāgevoktam |</p> 
<p>viśeṣāṇāmanantatvātsamavāyasya caikatvādvibhāgo na saṃbhavati | 
<lb ed="vsa"/>tallakṣaṇaṃ ca prāgevāvādi |</p> 
<p><lg><l>dvitve ca pākajotpattau vibhāge ca vibhāgaje |</l> 
<l>yasya na skhalitā buddhistaṃ vai vaiśeṣikaṃ viduḥ ||</l></lg> 
<pb n="221"/> 
<lb ed="vsa"/>ityābhāṇakasya sadbhāvāddvitvādyutpattiprakāraḥ pradarśyate | tatra 
<lb ed="vsa"/>prathamamindriyārthasaṃnikarṣaḥ (1) | tasmādekatvasāmānyajñānam (2) | 
<lb ed="vsa"/>tatopekṣābuddhiḥ (3) | tato dvitvotpattiḥ (4) | tato dvitvatvesāmā- 
<lb ed="vsa"/>nyajñānam (5) | tasmāddvitvaguṇajñānam (6) | tato dve dravye iti dhīḥ 
<lb ed="vsa"/>(7) | tataḥ saṃskāraḥ (8) | tadāha —</p> 
<p><lg><l>ādāvindriyasaṃnikarṣaghaṭanādekatvasāmānyadhī-</l> 
<l>rekatvobhayagocarā matirato dvitvaṃ tato jāyate |</l> 
<l>dvitvatvapramitistato nu parato dvitvapramānantaraṃ</l> 
<l>dve dravye iti dhīriyaṃ nigaditā dvitvodayaprakriyā ||</l></lg> iti |</p> 
<p>dvitvāderapekṣābuddhijanyatve kiṃ pramāṇam | atrāhurācāryāḥ — 
<lb ed="vsa"/>apekṣābuddhirdvitvāderutpādikā bhavitumarhati | vyañjakatvānupapattau 
<pb n="222"/> 
<lb ed="vsa"/>tenānuvidhīyamānatvāt | śabdaṃ prati saṃyogavaditi | vayaṃ tu 
<lb ed="vsa"/>brūmaḥ — dvitvādikamekatvadvayaviṣayānityabuddhivyaṅgyaṃ na bhavati ane- 
<lb ed="vsa"/>kāśritaguṇatvātpṛthaktvādivaditi |</p> 
<p>nivṛttikramo nirūpyate — apekṣābuddhita ekatvasāmānyajñānasya 
<lb ed="vsa"/>dvitvotpattisamakālaṃ nivṛttiḥ | apekṣābuddherdvitvatvasāmānyajñānā- 
<lb ed="vsa"/>ddvitvaguṇabuddhisamasamayam | dvitvasyāpekṣābuddhinivṛtterdravyabuddhisa- 
<lb ed="vsa"/>makālam | guṇabuddherdravyabuddhitaḥ saṃskārotpattisamakālam | dravyabu- 
<lb ed="vsa"/>ddhestadanantaraṃ saṃskārāditi | tathā ca saṃgrahaślokāḥ —</p> 
<p><lg><l>ādāvapekṣābuddhyā hi naśyedekatvajātidhīḥ |</l> 
<l>dvitvodayasamaṃ paścātsā ca tajjātibuddhitaḥ ||</l></lg></p> 
<p><lg><l>dvitvākhyaguṇadhīkāle tato dvitvaṃ nivartate |</l> 
<pb n="223"/> 
<l>apekṣābuddhināśena dravyadhījanmakālataḥ ||</l></lg></p> 
<p><lg><l>guṇabuddhirdravyabuddhyā saṃskārotpattikālataḥ |</l> 
<l>dravyabuddhiśca saṃskārāditi nāśakramo mataḥ ||</l></lg> iti |</p> 
<p>buddherbuddhyantaravināśyatve saṃskāravināśyatve ca pramāṇam — vivā- 
<lb ed="vsa"/>dādhyāsitāni jñānānyuttarottarakāryavināśyāni kṣaṇikavibhuviśeṣa- 
<lb ed="vsa"/>guṇatvācchabdavat | kvaciddravyārambhakasaṃyogapratidvandvivibhāgajanaka- 
<lb ed="vsa"/>karmasamakālamekatvasāmānyacintayāśrayanivṛttereva dvitvanivṛttiḥ | 
<lb ed="vsa"/>karmasamakālamapekṣābuddhicintanādubhābhyāmiti saṃkṣepaḥ | 
<pb n="224"/> 
<lb ed="vsa"/>apekṣābuddhirnāma vināśakavināśapratiyoginī buddhiriti boddhavyam | 
<lb ed="vsa"/>atha dvyaṇukanāśamārabhya katibhiḥ kṣaṇaiḥ punaranyaddvyaṇukamutpadya 
<pb n="225"/> 
<lb ed="vsa"/>rūpādimadbhavatīti jijñāsāyāmutpattiprakāraḥ kathyate — nodanādi- 
<lb ed="vsa"/>krameṇa dvyaṇukanāśaḥ | naṣṭe dvyaṇuke paramāṇāvagnisaṃyogācchyāmādīnāṃ 
<lb ed="vsa"/>nivṛttiḥ | nivṛtteṣu śyāmādiṣu punaranyasmādagnisaṃyogādraktādīnā- 
<lb ed="vsa"/>mutpattiḥ | utpanneṣu raktādiṣvadṛṣṭavadātmasaṃyogātparamāṇau dravyārambha- 
<lb ed="vsa"/>ṇāya kriyā | tayā pūrvadeśādvibhāgaḥ | vibhāgena pūrvadeśasaṃyoganivṛttiḥ | 
<lb ed="vsa"/>tasminnivṛtte paramāṇvantareṇa saṃyogotpattiḥ | saṃyuktābhyāṃ paramāṇubhyāṃ 
<lb ed="vsa"/>dvyaṇukārambhaḥ | ārabdhe dvyaṇuke kāraṇaguṇādibhyaḥ kāryaguṇādīnāṃ 
<lb ed="vsa"/>rūpādīnāmutpattiriti yathākramaṃ nava kṣaṇāḥ | daśakṣaṇādiprakārāntaraṃ 
<lb ed="vsa"/>vistarabhayānneha pratanyate | itthaṃ pīlupākaprakriyā | piṭharapākaprakriyā 
<lb ed="vsa"/>tu naiyāyikadhīsaṃmatā | 
<pb n="226"/></p> 
<p>vibhāgajavibhāgo dvividhaḥ — kāraṇamātravibhāgajaḥ kāraṇākā- 
<lb ed="vsa"/>raṇavibhāgajaśca | tatra prathamaḥ kathyate — kāryavyāpte kāraṇe karmotpannaṃ 
<lb ed="vsa"/>yadāvayavāntarādvibhāgaṃ vidhatte na tadākāśādideśādvibhāgaḥ | 
<lb ed="vsa"/>yadā tvākāśādideśādvibhāgo na tadāvayavāntarāditi sthiti- 
<lb ed="vsa"/>niyamaḥ | karmaṇo gaganavibhāgākartṛtvasya dravyārambhakasaṃyogavirodhi- 
<lb ed="vsa"/>vibhāgārambhakatvena dhūmasya dhūmadhvajavargeṇeva vyabhicārānupalambhāt | 
<lb ed="vsa"/>tataścāvayavakarmāvayavāntarādeva vibhāgaṃ karoti nākāśādi- 
<pb n="227"/> 
<lb ed="vsa"/>deśāt | tasmādvibhāgāddravyārambhakasaṃyoganivṛttiḥ | tataḥ kāraṇā- 
<lb ed="vsa"/>bhāvātkāryābhāva iti nyāyādavayavinivṛttiḥ | nivṛttevayavini 
<lb ed="vsa"/>tatkāraṇayoravayavayorvartamāno vibhāgaḥ kāryavināśaviśiṣṭaṃ kālaṃ 
<lb ed="vsa"/>svatantraṃ vāvayavamapekṣya sakriyasyaivāvayavasya kāryasaṃyuktādākāśa- 
<pb n="228"/> 
<lb ed="vsa"/>deśādvibhāgamārabhate na niṣkriyasya | kāraṇābhāvāt | dvitīyastu 
<lb ed="vsa"/>haste karmotpannamavayavāntarādvibhāgaṃ kurvadākāśādideśebhyo vibhāgā- 
<lb ed="vsa"/>nārabhate | te kāraṇākāraṇavibhāgāḥ karma yāṃ diśaṃ prati kāryārambhā- 
<lb ed="vsa"/>bhimukhaṃ tāmapekṣya kāryākāryavibhāgamārabhante | yathā hastākāśavibhā- 
<lb ed="vsa"/>gāccharīrākāśavibhāgaḥ | na cāsau śarīrakriyākāryaḥ | tadā tasya 
<lb ed="vsa"/>niṣkriyatvāt | nāpi hastakriyākāryaḥ | vyadhikaraṇasya karmaṇo 
<lb ed="vsa"/>vibhāgakartṛtvānupapatteḥ | ataḥ pāriśeṣyātkāraṇākāraṇavibhāgastasya 
<lb ed="vsa"/>kāraṇamaṅgīkaraṇīyam |</p> 
<p>yadavādyandhakārādau bhāvatvaṃ niṣidhyata iti tadasaṃgatam | tatra 
<lb ed="vsa"/>caturdhā vivādasaṃbhavāt | tathā hi | dravyaṃ tama iti bhāṭṭā vedāntinaśca 
<lb ed="vsa"/>bhaṇanti | āropitaṃ nīlarūpamiti śrīdharācāryāḥ | ālokajñānā- 
<pb n="229"/> 
<lb ed="vsa"/>bhāva iti prābhākaraikadeśinaḥ | ālokābhāva iti naiyāyikādaya 
<lb ed="vsa"/>iti cet — tatra dravyatvapakṣo na ghaṭate | vikalpānupapatteḥ | dravyaṃ bhavadandha- 
<lb ed="vsa"/>kārākhyaṃ pṛthivyādyanyatamamanyadvā | nādyaḥ | yatrāntarbhāvosya tasya 
<lb ed="vsa"/>yāvanto guṇāstāvadguṇakatvaprasaṅgāt | na dvitīyaḥ | nirguṇasya tasya 
<lb ed="vsa"/>dravyatvāsaṃbhavena dravyāntaratvasya sutarāmasaṃbhavāt | nanu tamālaśyāma- 
<lb ed="vsa"/>latvenopalabhyamānaṃ tamaḥ kathaṃ nirguṇaṃ syāditi cet — tadasāram | 
<pb n="230"/> 
<lb ed="vsa"/>gandhādivyāptasya nīlarūpasya tannivṛttau nivṛtteḥ | atha nīlaṃ tama iti 
<lb ed="vsa"/>gateḥ kā gatiriticet-nīlaṃ nabha itivadbhrāntirevetyalaṃ vṛddhavīvadhayā | 
<lb ed="vsa"/>ata eva nāropitarūpaṃ tamaḥ | adhiṣṭhānapratyayamantareṇāropāyogāt | 
<lb ed="vsa"/>bāhyālokasahakārirahitasya cakṣuṣo rūpārope sāmarthyānupalambhācca | 
<lb ed="vsa"/>na cāyamacākṣuṣaḥ pratyayaḥ | tadanuvidhānasyānanyathāsiddhatvāt | ata 
<lb ed="vsa"/>eva nālokajñānābhāvaḥ | abhāvasya pratiyogigrāhakendriyagrāhyatvaniya- 
<lb ed="vsa"/>mena mānasatvaprasaṅgāt | tasmādālokābhāva eva tamaḥ | na ca vidhi- 
<lb ed="vsa"/>pratyayavedyatvenābhāvatvāyoga iti sāṃpratam | pralayavināśāvasānā- 
<pb n="231"/> 
<lb ed="vsa"/>diṣu vyabhicārāt | na cābhāve bhāvadharmādhyāropo durupapādaḥ | 
<lb ed="vsa"/>duḥkhābhāve sukhatvāropasya saṃyogābhāve vibhāgatvābhimānasya ca 
<lb ed="vsa"/>dṛṣṭatvāt | na cālokābhāvasya ghaṭādyabhāvavadrūpavadabhāvatvenāloka- 
<lb ed="vsa"/>sāpekṣacakṣurjanyajñānaviṣayatvaṃ syādityeṣitavyam | yadgrahe yadapekṣaṃ 
<lb ed="vsa"/>cakṣustadabhāvagrahepi tadapekṣata iti nyāyenālokagraha ālokāpe- 
<lb ed="vsa"/>kṣāyā abhāvena tadabhāvagrahepi tadapekṣāyā abhāvāt | na cādhika- 
<lb ed="vsa"/>raṇagrahaṇāvaśyaṃbhāvaḥ | abhāvapratītāvadhikaraṇagrahaṇāvaśyaṃbhāvāna- 
<lb ed="vsa"/>ṅgīkārāt | aparathā nivṛttaḥ kolāhala iti śabdapradhvaṃsaḥ pratyakṣo na 
<lb ed="vsa"/>syāditi aprāmāṇikaṃ paravacanam | tatsarvamabhisaṃdhāya bhagavānka- 
<lb ed="vsa"/>ṇādaḥ praṇināya sūtraṃ dravyaguṇakarmaniṣpattivaidharmyādabhāvastamaḥ (ka. 
<lb ed="vsa"/>sū. 5 | 2 | 19) iti |</p> 
<p>abhāvastu niṣedhamukhapramāṇagamyaḥ saptamo nirūpyate — 
<pb n="232"/> 
<lb ed="vsa"/>sa cāsamavāyatve satyasamavāyaḥ | saṃkṣepato dvividhaḥ | saṃsargābhā- 
<lb ed="vsa"/>vānyonyābhāvabhedāt | saṃsargābhāvopi trividhaḥ | prākpradhvaṃsātyantā- 
<lb ed="vsa"/>bhāvabhedāt | tatrānityonāditamaḥ prāgabhāvaḥ | utpattimānavināśī 
<lb ed="vsa"/>pradhvaṃsaḥ | pratiyogyāśrayo'bhāvotyantābhāvaḥ | atyantābhāvavyatiri- 
<pb n="233"/> 
<lb ed="vsa"/>ktatve satyanavadhirabhāvonyonyābhāvaḥ | nanvanyonyābhāva evātyantā- 
<lb ed="vsa"/>bhāva iti cet — aho rājamārga eva bhramaḥ | anyonyābhāvo hi tādā- 
<lb ed="vsa"/>tmyapratiyogikaḥ pratiṣedhaḥ | yathā ghaṭaḥ paṭātmā na bhavatīti | 
<lb ed="vsa"/>saṃsargapratiyogikaḥ pratiṣedhotyantābhāvaḥ | yathā vāyau rūpasaṃbandho 
<lb ed="vsa"/>nāstīti | na cāsya puruṣārthaupayikatvaṃ nāstītyāśaṅkanīyam | 
<lb ed="vsa"/>duḥkhātyantocchedāparaparyāyaniḥśreyasarūpatvena paramapuruṣārthatvāt ||</p> 
<trailer>iti śrīmatsāyaṇamādhavīye sarvadarśanasaṃgraha aulūkyadarśanam ||</trailer>
</div> 
<div n="11"><pb n="234"/> 
<head>athākṣapādadarśanam || 11 ||</head>
<p>tattvajñānādduḥkhātyantocchedalakṣaṇaṃ niḥśreyasaṃ bhavatīti samāna- 
<lb ed="vsa"/>tantrepi pratipāditam | tadāha sūtrakāraḥ — pramāṇaprameyetyādi tattvajñā- 
<lb ed="vsa"/>nānniḥśreyasādhigama iti | idaṃ nyāyaśāstrasyādimaṃ sūtram | nyāya- 
<lb ed="vsa"/>śāstraṃ ca pañcādhyāyātmakam | tatra pratyadhyāyamāhnikadvayam | 
<lb ed="vsa"/>tatra prathamādhyāyasya prathamāhnike bhagavatā gautamena pramāṇādi- 
<lb ed="vsa"/>padārthanavakalakṣaṇanirūpaṇaṃ vidhāya dvitīye vādādisaptapadārtha- 
<lb ed="vsa"/>lakṣaṇanirūpaṇaṃ kṛtam | dvitīyasya prathame saṃśayaparīkṣaṇaṃ 
<lb ed="vsa"/>pramāṇacatuṣṭayāprāmāṇyaśaṅkānirākaraṇaṃ ca | dvitīyerthāpattyāderanta- 
<lb ed="vsa"/>rbhāvanirūpaṇam | tṛtīyasya prathama ātmaśarīrendriyārthaparīkṣaṇam | 
<lb ed="vsa"/>dvitīye buddhimanaḥparīkṣaṇam | caturthasya prathame pravṛttidoṣapretyabhāva- 
<lb ed="vsa"/>phaladuḥkhāpavargaparīkṣaṇam | dvitīye doṣanimittakatvanirūpaṇamavaya- 
<pb n="235"/> 
<lb ed="vsa"/>vyādinirūpaṇaṃ ca | pañcamasya prathame jātibhedanirūpaṇam | dvitīye 
<lb ed="vsa"/>nigrahasthānabhedanirūpaṇam |</p> 
<p>mānādhīnā meyasiddhiriti nyāyena pramāṇasya prathamamuddeśe tadanu- 
<lb ed="vsa"/>sāreṇa lakṣaṇasya kathanīyatayā prathamoddiṣṭasya pramāṇasya prathamaṃ lakṣaṇaṃ 
<lb ed="vsa"/>kathyate — sādhanāśrayāvyatiriktatve sati pramāvyāptaṃ pramāṇam | evaṃ 
<lb ed="vsa"/>ca pratitantrasiddhāntasiddhaṃ parameśvaraprāmāṇyaṃ saṃgṛhītaṃ bhavati | yadaca- 
<lb ed="vsa"/>kathatsūtrakāraḥ — mantrāyurvedaprāmāṇyavacca tatprāmāṇyamāptaprāmāṇyāt 
<lb ed="vsa"/>(gau. sū. 2 | 1 | 67) iti | tathā ca nyāyanayapārāvārapāradṛśvā viśva- 
<lb ed="vsa"/>vikhyātakīrtirudayanācāryopi nyāyakusumāñjalau caturthe stabake —</p> 
<p><lg><l>mitiḥ samyakparicchittistadvattā ca pramātṛtā |</l> 
<l>tadayogavyavacchedaḥ prāmāṇyaṃ gautame mate ||</l></lg> (nyā. ku. 4 | 5) iti | 
<pb n="236"/></p> 
<p><lg><l>sākṣātkāriṇi nityayogini paradvārānapekṣasthitau</l> 
<l>bhūtārthānubhave niviṣṭanikhilaprastāvivastukramaḥ |</l> 
<l>leśādṛṣṭinimittaduṣṭivigamaprabhraṣṭaśaṅkātuṣaḥ</l> 
<l>śaṅkonmeṣakalaṅkibhiḥ kimaparaistanme pramāṇaṃ śivaḥ ||</l></lg> (nyā. ku. 4 | 6) iti | 
<lb ed="vsa"/>taccaturvidhaṃ pratyakṣānumānopamānaśabdabhedāt | 
<pb n="237"/></p> 
<p>pramāyāṃ yaddhi pratibhāsate tatprameyam | tacca dvādaśaprakāram — 
<lb ed="vsa"/>ātmaśarīrendriyārthabuddhimanaḥpravṛttidoṣapretyabhāvaphaladuḥkhāpavargabhe- 
<lb ed="vsa"/>dāt |</p> 
<p>anavadhāraṇātmakaṃ jñānaṃ saṃśayaḥ | sa trividhaḥ | sādhāraṇadharmāsā- 
<lb ed="vsa"/>dhāraṇadharmavipratipattilakṣaṇabhedāt | 
<pb n="238"/></p> 
<p>yamadhikṛtya pravartante puruṣāstatprayojanam | taddvividham | dṛṣṭādṛṣṭa- 
<lb ed="vsa"/>bhedāt |</p> 
<p>vyāptisaṃvedanabhūmirdṛṣṭāntaḥ | sa dvividhaḥ | sādharmyavaidharmyabhedāt |</p> 
<p>prāmāṇikatvenābhyupagatorthaḥ siddhāntaḥ | sa caturvidhaḥ | sarvata- 
<lb ed="vsa"/>ntrapratitantrādhikaraṇābhyupagamabhedāt |</p> 
<p>parārthānumānavākyaikadeśovayavaḥ | sa pañcavidhaḥ | pratijñāhetūdā- 
<lb ed="vsa"/>haraṇopanayanigamanabhedāt |</p> 
<p>vyāpyāropeṇa vyāpakāropastarkaḥ | sa caikādaśavidhaḥ | vyāghātā- 
<pb n="239"/> 
<lb ed="vsa"/>tmāśrayetaretarāśrayacakrakāśrayānavasthāpratibandhikalpanālāghavakalpa- 
<lb ed="vsa"/>nāgauravotsargāpavādavaijātyabhedāt |</p> 
<p>yathārthānubhavaparyāyā pramitirnirṇayaḥ | sa caturvidhaḥ | sākṣātkṛ- 
<lb ed="vsa"/>tyanumityupamitiśābdabhedāt |</p> 
<p>tattvanirṇayaphalaḥ kathāviśeṣo vādaḥ | ubhayasādhanavatī viji- 
<lb ed="vsa"/>gīṣukathā jalpaḥ | svapakṣasthāpanahīnaḥ kathāviśeṣo vitaṇḍā | kathā 
<lb ed="vsa"/>nāma vādiprativādinoḥ pakṣapratipakṣaparigrahaḥ |</p> 
<p>asādhako hetutvenābhimato hetvābhāsaḥ | sa pañcavidhaḥ | savya- 
<lb ed="vsa"/>bhicāraviruddhaprakaraṇasamasādhyasamātītakālabhedāt | 
<pb n="240"/></p> 
<p>śabdavṛttivyatyayena pratiṣedhahetuśchalam | tattrividham | abhidhā- 
<lb ed="vsa"/>natātparyopacāravṛttivyatyayabhedāt |</p> 
<p>svavyāghātakamuttaraṃ jātiḥ | sā caturviṃśatividhā | sādharmyavai- 
<lb ed="vsa"/>dharmyotkarṣāpakarṣavarṇyāvarṇyavikalpasādhyaprāptyaprāptiprasaṅgapratidṛṣṭā- 
<pb n="241"/> 
<lb ed="vsa"/>ntānutpattisaṃśayaprakaraṇahetvarthāpattyaviśeṣopapattyupalabdhyanupalabdhi- 
<lb ed="vsa"/>nityānityakāryasamabhedāt | 
<pb n="242"/></p> 
<p>parājayanimittaṃ nigrahasthānam | taddvāviṃśatiprakāram | pratijñā- 
<lb ed="vsa"/>hānipratijñāntarapratijñāvirodhapratijñāsaṃnyāsahetvantarārthāntaranira- 
<pb n="243"/> 
<lb ed="vsa"/>rthakāvijñātārthāpārthakāprāptakālanyūnādhikapunaruktānanubhāṣaṇājñā- 
<lb ed="vsa"/>nāpratibhāvikṣepamatānujñāparyanuyojyopekṣaṇaniranuyojyānuyogāpasi- 
<lb ed="vsa"/>ddhāntahetvābhāsabhedāt | 
<pb n="244"/></p> 
<p>atra sarvāntargaṇikastu viśeṣastatra śāstre vispaṣṭopi vistarabhiyā 
<lb ed="vsa"/>na prastūyate |</p> 
<p>nanu pramāṇādipadārthaṣoḍaśake pratipādyamāne kathamidaṃ nyāyaśā- 
<lb ed="vsa"/>stramiti vyapadiśyate | satyam | tathāpyasādhāraṇyena vyapadeśā bhava- 
<lb ed="vsa"/>ntīti nyāyena nyāyasya parārthānumānāparaparyāyasya sakalavidyānu- 
<lb ed="vsa"/>grāhakatayā sarvakarmānuṣṭhānasādhanatayā pradhānatvena tathā vyapadeśo 
<lb ed="vsa"/>yujyate | tathābhāṇi sarvajñena soyaṃ paramo nyāyo vipratipannapuruṣaṃ 
<lb ed="vsa"/>prati pratipādakatvāt | tathā pravṛttihetutvācca (gau. sū. vā. 
<pb n="245"/> 
<lb ed="vsa"/>1 | 1 | 1) iti | pakṣilasvāminā ca seyamānvīkṣikī vidyā pramāṇā- 
<lb ed="vsa"/>dibhiḥ padārthaiḥ pravibhajyamānā —</p> 
<p><lg><l>pradīpaḥ sarvavidyānāmupāyaḥ sarvakarmaṇām |</l> 
<l>āśrayaḥ sarvadharmāṇāṃ vidyoddeśe parīkṣitā ||</l></lg> (nyā. sū. bhā. 1 | 1 | 1) iti |</p> 
<p>nanu tattvajñānānniḥśreyasaṃ bhavatītyuktam | tatra kiṃ tattvajñānādana- 
<lb ed="vsa"/>ntarameva niḥśreyasaṃ saṃpadyate | netyucyate | kiṃ tu tattvajñānādduḥkhaja- 
<lb ed="vsa"/>nmapravṛttidoṣamithyājñānānāmuttarottarāpāye tadanantarāpāyādapavarga 
<lb ed="vsa"/>iti | tatra mithyājñānaṃ nāmānātmani dehādāvātmabuddhiḥ | tadanu- 
<lb ed="vsa"/>kūleṣu rāgaḥ | tatpratikūleṣu dveṣaḥ | vastutastvātmanaḥ pratikūlama- 
<lb ed="vsa"/>nukūlaṃ vā na kiṃcidvastvasti | parasparānubandhitvācca rāgādīnāṃ 
<lb ed="vsa"/>mūḍho rajyati rakto muhyati mūḍhaḥ kupyati kupito muhyatīti | tata- 
<lb ed="vsa"/>stairdoṣaiḥ preritaḥ prāṇī pratiṣiddhāni śarīreṇa hiṃsāsteyādīnyā- 
<lb ed="vsa"/>carati | vācā anṛtādīni | manasā paradrohādīni | seyaṃ pāparūpā 
<pb n="246"/> 
<lb ed="vsa"/>pravṛttiradharmaḥ | śarīreṇa praśastāni dānaparaparitrāṇādīni | vācā 
<lb ed="vsa"/>hitasatyādīni | manasā ajighāṃsādīni | seyaṃ puṇyarūpā pravṛtti- 
<lb ed="vsa"/>rdharmaḥ | seyamubhayī pravṛttiḥ | tataḥ svānurūpaṃ praśastaṃ ninditaṃ vā 
<lb ed="vsa"/>janma punaḥ śarīrādeḥ prādurbhāvaḥ | tasminsati pratikūlavedanīyatayā 
<lb ed="vsa"/>bādhanātmakaṃ duḥkhaṃ bhavati | na hyapravṛttasya duḥkhaṃ pratyāpadyata iti 
<lb ed="vsa"/>kaścitprapadyate | ta ime mithyājñānādayo duḥkhāntā avicchedena 
<lb ed="vsa"/>pravartamānāḥ saṃsāraśabdārtho ghaṭīcakravanniravadhiranuvartate | yadā 
<lb ed="vsa"/>kaścitpuruṣadhaureyaḥ purākṛtasukṛtaparipākavaśādācāryopadeśena sarva- 
<lb ed="vsa"/>midaṃ duḥkhāyatanaṃ duḥkhānuṣaktaṃ ca paśyati tadā tatsarvaṃ heyatvena 
<lb ed="vsa"/>budhyate | tatastannirvartakamavidyādi nivartayitumicchati | tannivṛ- 
<lb ed="vsa"/>ttyupāyaśca tattvajñānamiti | kasyaciccatasṛbhirvidhābhirvibhaktaṃ prameyaṃ 
<lb ed="vsa"/>bhāvayataḥ samyagdarśanapadavedanīyatayā tattvajñānaṃ jāyate | tattvajñā- 
<lb ed="vsa"/>nānmithyājñānamapaiti | mithyājñānāpāye doṣā apayānti | doṣā- 
<lb ed="vsa"/>pāye pravṛttirapaiti | pravṛttyapāye janmāpaiti | janmāpāye duḥkhama- 
<lb ed="vsa"/>tyantaṃ nivartate | sātyantikī duḥkhanivṛttirapavargaḥ | nivṛtterā- 
<lb ed="vsa"/>tyantikatvaṃ nāma nivartyasajātīyasya punastatrānutpāda iti | tathā 
<lb ed="vsa"/>ca pāramarṣaṃ sūtram — duḥkhajanmapravṛttidoṣamithyājñānānāmuttarotta- 
<lb ed="vsa"/>rāpāye tadanantarāpāyādapavargaḥ (gau. sū. 1 | 1 | 2) iti | 
<pb n="247"/></p> 
<p>nanu duḥkhātyantocchedopavarga ityetadadyāpi kaphoṇiguḍāyitaṃ 
<lb ed="vsa"/>vartate | tatkathaṃ siddhavatkṛtya vyavahriyata iti cet — maivam | sarveṣāṃ 
<lb ed="vsa"/>mokṣavādināmapavargadaśāyāmātyantikī duḥkhanivṛttirastītyasyārthasya 
<lb ed="vsa"/>sarvatantrasiddhāntasiddhatayā ghaṇṭāpathatvāt | tathā hi — ātmocchedo 
<lb ed="vsa"/>mokṣa iti mādhyamikamate duḥkhocchedostītyetāvattāvadavivādam | 
<lb ed="vsa"/>atha manyethāḥ — śarīrādivadātmāpi duḥkhahetutvāducchedya iti tanna 
<lb ed="vsa"/>saṃgacchate | vikalpānupapatteḥ | kimātmā jñānasaṃtāno vivakṣita- 
<lb ed="vsa"/>stadatirikto vā | prathame na vipratipattiḥ | kaḥ khalvanukūlamācarati 
<lb ed="vsa"/>pratikūlamācaret | dvitīye tasya nityatve nivṛttiraśakyavidhānaiva | 
<lb ed="vsa"/>anityatve pravṛttyanupapattiḥ | vyavahārānupapattiścādhikaṃ dūṣaṇam | na 
<lb ed="vsa"/>khalu kaścitprekṣāvānātmanastu kāmāya sarvaṃ priyaṃ bhavatīti sarvataḥ 
<lb ed="vsa"/>priyatamasyātmanaḥ samucchedāya prayatate | sarvo hi prāṇī sati dha- 
<pb n="248"/> 
<lb ed="vsa"/>rmiṇi mukta iti vyavaharati nanu | dharminivṛttau nirmalajñānodayo 
<lb ed="vsa"/>mahodaya iti vijñānavādivāde sāmagryabhāvaḥ sāmānādhikaraṇyānu- 
<lb ed="vsa"/>papattiśca | bhāvanācatuṣṭayaṃ hi tasya kāraṇamabhīṣṭam | tacca kṣaṇabha- 
<lb ed="vsa"/>ṅgapakṣe sthiraikādhārāsaṃbhavāllaṅghanābhyāsādivadanāsāditaprakarṣaṃ na 
<lb ed="vsa"/>sphuṭamabhijñānamabhijanayituṃ prabhavati | sopaplavasya jñānasaṃtānasya 
<lb ed="vsa"/>baddhatve nirupaplavasya ca muktatve yo baddhaḥ sa eva mukta iti sāmā- 
<lb ed="vsa"/>nādhikaraṇyaṃ na saṃgacchate | āvaraṇamuktirmuktiriti jainajanābhima- 
<lb ed="vsa"/>topi mārgo na nisargato nirargalaḥ | aṅga bhavānpṛṣṭo vyācaṣṭāṃ kimā- 
<lb ed="vsa"/>varaṇam | dharmādharmabhrāntaya iti cet — iṣṭameva | atha dehamevāvaraṇam | 
<lb ed="vsa"/>tathā ca tannivṛttau pañjarānmuktasya śukasyevātmanaḥ satatordhvagamanaṃ 
<lb ed="vsa"/>muktiriti cet-tadā vaktavyam | kimayamātmā mūrto'mūrto vā | 
<lb ed="vsa"/>prathame niravayavaḥ sāvayavo vā | niravayavatve niravayavo mūrtaḥ 
<lb ed="vsa"/>paramāṇuriti paramāṇulakṣaṇāpattyā paramāṇudharmavadātmadharmāṇāma- 
<pb n="249"/> 
<lb ed="vsa"/>tīndriyatvaṃ prasajet | sāvayavatve yatsāvayavaṃ tadanityamiti prati- 
<lb ed="vsa"/>bandhabalenānityatvāpattau kṛtapraṇāśākṛtābhyāgamau niṣpratibandhau pra- 
<lb ed="vsa"/>saretām | amūrtatve gamanamanupapannameva | calanātmikāyāḥ kriyāyā 
<lb ed="vsa"/>mūrtatvapratibandhāt | pāratantryaṃ bandhaḥ svātantryaṃ mokṣa iti cārvā- 
<lb ed="vsa"/>kapakṣepi svātantryaṃ duḥkhanivṛttiścet — avivādaḥ | aiśvaryaṃ cet — sā- 
<lb ed="vsa"/>tiśayatayā sadṛkṣatayā ca prekṣāvatāṃ nābhimatam | prakṛtipuruṣānya- 
<lb ed="vsa"/>tvakhyātau prakṛtyuparame puruṣasya svarūpeṇāvasthānaṃ muktiriti sāṃkhyā- 
<lb ed="vsa"/>khyātepi pakṣe duḥkhocchedostyeva | vivekajñānaṃ puruṣāśrayaṃ prakṛtyāśrayaṃ 
<lb ed="vsa"/>vetyetāvadavaśiṣyate | tatra puruṣāśrayamiti na śliṣyate | puruṣasya 
<lb ed="vsa"/>kauṭasthyāvasthānanirodhāpātāt | nāpi prakṛtyāśrayaḥ | acetanatvā- 
<lb ed="vsa"/>ttasyāḥ | kiṃ ca prakṛtiḥ pravṛttisvabhāvā nivṛttisvabhāvā vā | 
<lb ed="vsa"/>ādye'nirmokṣaḥ | svabhāvasyānapāyāt | dvitīye | saṃprati saṃsāro- 
<pb n="250"/> 
<lb ed="vsa"/>stamiyāt | nityaniratiśayasukhābhivyaktirmuktiriti bhaṭṭasarvajñādya- 
<lb ed="vsa"/>bhimatepi duḥkhanivṛttirabhimataiva | paraṃ tu nityasukhaṃ na pramāṇapaddhati- 
<lb ed="vsa"/>madhyāste | śrutistatra pramāṇamiti cet — na | yogyānupalabdhibādhite 
<lb ed="vsa"/>tadanavakāśāt | avakāśe vā grāvaplavepi tathābhāvaprasaṅgāt |</p> 
<p>nanu sukhābhivyaktirmuktiriti pakṣaṃ parityajya duḥkhanivṛttireva 
<lb ed="vsa"/>muktiriti svīkāraḥ kṣīraṃ vihāyārocakagrastasya sauvīraruci- 
<lb ed="vsa"/>manubhāvayatīti cet-tadetannāṭakapakṣapatitaṃ tvadvaca ityupekṣyate | 
<pb n="251"/> 
<lb ed="vsa"/>sukhasya sātiśayatayā sadṛkṣatayā bahupratyanīkākrāntatayā sādhana- 
<lb ed="vsa"/>prārthanaparikliṣṭatayā ca duḥkhāvinābhūtatvena viṣānuṣaktamadhuvadduḥkha- 
<lb ed="vsa"/>pakṣanikṣepāt | nanvekamanusaṃdhitsatoparaṃ pracyavata iti nyāyena duḥkha- 
<lb ed="vsa"/>vatsukhamapyucchidyata ityakāmyoyaṃ pakṣa iti cet-maivaṃ maṃsthāḥ | 
<lb ed="vsa"/>sukhasaṃpādane duḥkhasādhanabāhulyānuṣaṅganiyamena taptāyaḥpiṇḍe tapa- 
<lb ed="vsa"/>nīyabuddhyā pravartamānena sāmyāpātāt | tathā hi nyāyopārjiteṣu 
<lb ed="vsa"/>viṣayeṣu kiyantaḥ sukhakhadyotāḥ kiyanti duḥkhadurdināni | anyāyo- 
<lb ed="vsa"/>pārjiteṣu tu yadbhaviṣyati tanmanasāpi cintayituṃ na śakyamiti | 
<lb ed="vsa"/>etatsvānubhavamapracchādayantaḥ santo vidāṃkurvantu vidāṃ varā 
<lb ed="vsa"/>bhavantaḥ | tasmātpariśeṣātparameśvarānugrahavaśācchravaṇādikrameṇātma- 
<lb ed="vsa"/>tattvasākṣātkāravataḥ puruṣadhaureyasya duḥkhanivṛttirātyantikī niḥśre- 
<lb ed="vsa"/>yasamiti niravadyam |</p> 
<p>nanvīśvarasadbhāve kiṃ pramāṇaṃ pratyakṣamanumānamāgamo vā | na tāva- 
<lb ed="vsa"/>datra pratyakṣaṃ kramate | rūpādirahitatvenātīndriyatvāt | nāpyanumā- 
<lb ed="vsa"/>nam | tadvyāptaliṅgābhāvāt | nāgamaḥ | vikalpāsahatvāt | kiṃ 
<pb n="252"/> 
<lb ed="vsa"/>nityovagamayatyanityo vā | ādyepasiddhāntāpātaḥ | dvitīye paraspa- 
<lb ed="vsa"/>rāśrayāpātaḥ | upamānādikamaśakyaśaṅkam | niyataviṣayatvāt | 
<lb ed="vsa"/>tasmādīśvaraḥ śaśaviṣāṇāyata iti cet — tadetanna caturacetasāṃ cetasi 
<lb ed="vsa"/>camatkāramāviṣkaroti | vivādāspadaṃ nagasāgarādikaṃ sakartṛkaṃ 
<lb ed="vsa"/>kāryatvātkumbhavat | na cāyamasiddho hetuḥ | sāvayavatvena tasya 
<lb ed="vsa"/>susādhanatvāt | nanu kimidaṃ sāvayavatvam | avayavasaṃyogitvama- 
<lb ed="vsa"/>vayavasamavāyitvaṃ vā | nādyaḥ | gaganādau vyabhicārāt | na dvitīyaḥ | 
<lb ed="vsa"/>tantutvādāvanaikāntyāt | tasmādanupapannamiti cet-maivaṃ vādīḥ | 
<lb ed="vsa"/>samavetadravyatvaṃ sāvayavatvamiti niruktervaktuṃ śakyatvāt | avāntara- 
<lb ed="vsa"/>mahattvena vā kāryatvānumānasya sukaratvāt | nāpi viruddho 
<pb n="253"/> 
<lb ed="vsa"/>hetuḥ | sādhyaviparyayavyāpterabhāvāt | nāpyanaikāntikaḥ | pakṣādanyatra 
<lb ed="vsa"/>vṛtteradarśanāt | nāpi kālātyayāpadiṣṭaḥ | bādhakānupalambhāt | 
<lb ed="vsa"/>nāpi satpratipakṣaḥ | pratibhaṭādarśanāt | nanu nagādikamakartṛkaṃ 
<lb ed="vsa"/>śarīrājanyatvādgaganavaditi cet-naitatparīkṣākṣamamīkṣyate | na hi 
<lb ed="vsa"/>kaṭhorakaṇṭhīravasya kuraṅgaśāvaḥ pratibhaṭo bhavati | ajanyatvasyaiva 
<lb ed="vsa"/>samarthatayā śarīraviśeṣaṇavaiyarthyāt | tarhyajanyatvameva sādhanamiti 
<lb ed="vsa"/>cet — na | asiddheḥ | nāpi sopādhikatvaśaṅkākalaṅkāṅkuraḥ saṃbhavī | 
<lb ed="vsa"/>anukūlatarkasaṃbhavāt | yadyayamakartṛkaḥ syātkāryamapi na syāt | iha 
<lb ed="vsa"/>jagati nāstyeva tatkāryaṃ nāma yatkārakacakramavadhīryātmānamāsāda- 
<lb ed="vsa"/>yedityetadavivādam | tacca sarvaṃ kartṛviśeṣopahitamaryādam | kartṛtvaṃ 
<pb n="254"/> 
<lb ed="vsa"/>cetarakārakāprayojyatve sati sakalakārakaprayoktṛtvalakṣaṇaṃ jñānaci- 
<lb ed="vsa"/>kīrṣāprayatnādhāratvam | evaṃ ca kartṛvyāvṛttestadupahitasamastakāraka- 
<lb ed="vsa"/>vyāvṛttāvakāraṇakakāryotpādaprasaṅga iti sthūlaḥ pramādaḥ | tathā 
<lb ed="vsa"/>niraṭaṅki śaṃkarakiṃkareṇa —</p> 
<p><lg><l>anukūlena tarkeṇa sanāthe sati sādhane |</l> 
<l>sādhyavyāpakatābhaṅgātpakṣe nopādhisaṃbhavaḥ ||</l></lg> iti | 
<lb ed="vsa"/>yadīśvaraḥ kartā syāttarhi śarīrī syādityādipratikūlatarkajātaṃ jāga- 
<lb ed="vsa"/>rtīti cet — īśvarasiddhyasiddhibhyāṃ vyāghātaḥ | taduditamudayanena —</p> 
<p><lg><l>āgamādeḥ pramāṇatve bādhanādaniṣedhanam |</l> 
<l>ābhāsatve tu saiva syādāśrayāsiddhiruddhatā ||</l></lg> (nyā. ku. 3 | 5) iti | 
<pb n="255"/> 
<lb ed="vsa"/>na ca viśeṣavirodhaḥ śakyaśaṅkaḥ | jñātatvājñātatvavikalpaparāhatatvāt |</p> 
<p>syādetat | parameśvarasya jagannirmāṇe pravṛttiḥ kimarthā | svārthā 
<lb ed="vsa"/>parārthā vā | ādyepīṣṭaprāptyarthāniṣṭaparihārārthā vā | nādyaḥ | 
<lb ed="vsa"/>avāptasakalakāmasya tadanupapatteḥ | ata eva na dvitīyaḥ | dvitīye 
<lb ed="vsa"/>pravṛttyanupapattiḥ | kaḥ khalu parārthaṃ pravartamānaṃ prekṣāvānityācakṣīta | 
<lb ed="vsa"/>atha karuṇayā pravṛttyupapattirityācakṣīta kaścit taṃ pratyācakṣīta | 
<lb ed="vsa"/>tarhi sarvānprāṇinaḥ sukhina eva sṛjedīśvaraḥ | na duḥkhaśabalān | 
<lb ed="vsa"/>karuṇāvirodhāt | svārthamanapekṣya paraduḥkhaprahāṇecchā hi kāruṇyam | 
<lb ed="vsa"/>tasmādīśvarasya jagatsarjanaṃ na yujyate | taduktaṃ bhaṭṭācāryaiḥ —</p> 
<p><lg><l>prayojanamanuddiśya na mandopi pravartate |</l> 
<l>jagacca sṛjatastasya kiṃ nāma na kṛtaṃ bhavet ||</l></lg> iti |</p> 
<p>atrocyate | nāstikaśiromaṇe tāvadīrṣyākaṣāyite cakṣuṣī 
<lb ed="vsa"/>nimīlya paribhāvayatu bhavān | karuṇayā pravṛttirastyeva | na ca nisa- 
<lb ed="vsa"/>rgataḥ sukhamayasargaprasaṅgaḥ | sṛjyaprāṇikṛtasukṛtaduṣkṛtaparipākavi- 
<lb ed="vsa"/>śeṣādvaiṣamyopapatteḥ | na ca svātantryabhaṅgaḥ śaṅkanīyaḥ | svāṅgaṃ svavya- 
<pb n="256"/> 
<lb ed="vsa"/>vadhāyakaṃ na bhavatīti nyāyena pratyuta tannirvāhāt | eka eva rudro 
<lb ed="vsa"/>na dvitīyovatasthe (tai. saṃ. 1 | 8 | 6) ityādirāgamastatra pramāṇam | 
<lb ed="vsa"/>yadyevaṃ tarhi parasparāśrayabādhavyādhiṃ samādhatsveti cet — tasyānutthā- 
<lb ed="vsa"/>nāt | kimutpattau parasparāśrayaḥ śaṅkyate jñaptau vā | nādyaḥ | āga- 
<lb ed="vsa"/>masyeśvarādhīnotpattikatvepi parameśvarasya nityatvenotpatteranupapatteḥ | 
<lb ed="vsa"/>nāpi jñaptau | parameśvarasyāgamādhīnajñaptikatvepi tasyānyatovagamāt | 
<lb ed="vsa"/>nāpi tadanityatvajñaptau | āgamānityatvasya tīvrādidharmopetatvādinā 
<lb ed="vsa"/>sugamatvāt | tasmānnivartakadharmānuṣṭhānavaśādīśvaraprasādasiddhāva- 
<lb ed="vsa"/>bhimateṣṭasiddhiriti sarvamavadātam ||</p> 
<trailer>iti śrīmatsāyaṇamādhavīye sarvadarśanasaṃgrahekṣapādadarśanam ||</trailer>
</div> 
<div n="12"><pb n="257"/> 
<head>atha jaiminidarśanam || 12 ||</head>
<p>nanu dharmānuṣṭhānavaśādabhimatadharmasiddhiriti jegīyate bhavatā | tatra 
<lb ed="vsa"/>dharmaḥ kiṃlakṣaṇakaḥ kiṃpramāṇaka iti cet — ucyate | śrūyatāmavadhānena | 
<lb ed="vsa"/>asya praśnasya prativacanaṃ prācyāṃ mīmāṃsāyāṃ prādarśi jaimininā muni- 
<lb ed="vsa"/>nā | sā hi mīmāṃsā dvādaśalakṣaṇī | tatra prathamedhyāye vidhyarthavāda- 
<lb ed="vsa"/>mantrasmṛtināmadheyārthakasya śabdarāśeḥ prāmāṇyam | dvitīya upoddhāta- 
<lb ed="vsa"/>karmabhedapramāṇāpavādaprayogabhedarūporthaḥ | tṛtīye śrutiliṅgavākyā- 
<pb n="258"/> 
<lb ed="vsa"/>divirodhapratipattikarmānārabhyādhītabahupradhānopakārakaprayājādiyā- 
<pb n="259"/> 
<lb ed="vsa"/>jamānacintanam | caturthe pradhānaprayojakatvāpradhānaprayojakatvaju- 
<lb ed="vsa"/>hūparṇatādiphalarājasūyagatajaghanyāṅgākṣadyūtādicintā | pañcame śru- 
<lb ed="vsa"/>tyādikramatadviśeṣavṛddhyavardhanaprābalyadaurbalyacintā | ṣaṣṭhedhikāri- 
<pb n="260"/> 
<lb ed="vsa"/>taddharmadravyapratinidhyarthalopanaprāyaścittasatradeyavahnivicāraḥ | saptame 
<lb ed="vsa"/>pratyakṣavacanātideśaśeṣanāmaliṅgātideśavicāraḥ | aṣṭame spaṣṭāspa- 
<lb ed="vsa"/>ṣṭaprabalaliṅgātideśāpavādavicāraḥ | navama ūhavicārārambhasāmo- 
<lb ed="vsa"/>hamantrohatatprasaṅgāgatavicāraḥ | daśame bādhahetudvāralopavistāra- 
<lb ed="vsa"/>bādhakāraṇakāryaikatvasamuccayagrahādisāmaprakīrṇanañarthavicāraḥ | e- 
<lb ed="vsa"/>kādaśe tantropoddhātatantrāvāpatantraprapañcanāvāpaprapañcanacintanāni | 
<pb n="261"/> 
<lb ed="vsa"/>dvādaśe prasaṅgatantrinirṇayasamuccayavikalpavicāraḥ |</p> 
<p>tatrāthāto dharmajijñāsā (jai. sū. 1 | 1 | 1) iti prathamamadhikaraṇaṃ 
<lb ed="vsa"/>pūrvamīmāṃsārambhopapādanaparam | adhikaraṇaṃ ca pañcāvayavamācakṣate 
<lb ed="vsa"/>parīkṣakāḥ | te ca pañcāvayavā viṣayasaṃśayapūrvapakṣasiddhāntasaṃga- 
<lb ed="vsa"/>tirūpāḥ |</p> 
<p>tatrācāryamatānusāreṇādhikaraṇaṃ nirūpyate | svādhyāyodhyetavya i- 
<lb ed="vsa"/>tyetadvākyaṃ viṣayaḥ | codanālakṣaṇortho dharmaḥ (jai. sū. 1 | 1 | 2) ityā- 
<lb ed="vsa"/>rabhyānvāhārye ca darśanāt (jai. sū. 12 | 4 | 40) ityetadantaṃ jaiminīyaṃ 
<lb ed="vsa"/>dharmaśāstramanārabhyamārabhyaṃ veti saṃdehaḥ | adhyayanavidheradṛṣṭārthatva- 
<pb n="262"/> 
<lb ed="vsa"/>dṛṣṭārthatvābhyām | tatrānārabhyamiti pūrvaḥ pakṣaḥ | adhyayanavidherarthā- 
<lb ed="vsa"/>vabodhalakṣaṇadṛṣṭaphalakatvānupapatteḥ | arthāvabodhārthamadhyayanavidhi- 
<lb ed="vsa"/>riti vadanvādī praṣṭavyaḥ — kimatyantamaprāptamadhyayanaṃ vidhīyate kiṃ 
<lb ed="vsa"/>vā pākṣikamavaghātavanniyamyata iti | na tāvadādyaḥ | vivādapadaṃ 
<lb ed="vsa"/>vedādhyayanamarthāvabodhaheturadhyayanatvādbhāratādhyayanavadityanumānena | 
<lb ed="vsa"/>vidhyanapekṣatayā prāptatvāt | astu tarhi dvitīyo yathā nakhavida- 
<lb ed="vsa"/>lanādinā taṇḍulaniṣpattisaṃbhavātpākṣikovaghātovaśyaṃ kartavya iti 
<lb ed="vsa"/>vidhinā niyamyate tathā likhitapāṭhenārthajñānasaṃbhavātpākṣikamadhya- 
<lb ed="vsa"/>yanaṃ vidhinā niyamyata iti cet — naitaccaturasram | dṛṣṭāntadārṣṭānti- 
<lb ed="vsa"/>kayorvaidharmyasaṃbhavāt | avaghātaniṣpannaireva taṇḍulaiḥ piṣṭapuroḍāśā- 
<pb n="263"/> 
<lb ed="vsa"/>dikaraṇevāntarāpūrvadvārā darśapūrṇamāsau paramāpūrvamutpādayato nā- 
<lb ed="vsa"/>parathā | ato'pūrvamavaghātasya niyamahetuḥ | prakṛte likhitapāṭhajanye- 
<lb ed="vsa"/>nādhyayanajanyena vārthāvabodhena kratvanuṣṭhānasiddheradhyayanasya niyama- 
<lb ed="vsa"/>heturnāstyeva | tasmādarthāvabodhahetuvicāraśāstrasya vaidhatvaṃ nāstīti | 
<lb ed="vsa"/>tarhi śrūyamāṇasya vidheḥ kā gatiriti cet — svargaphalakokṣaragrahaṇamā- 
<lb ed="vsa"/>travidhiriti bhavānparituṣyatu | viśvajinnyāyenāśrutasyāpi svargasya 
<lb ed="vsa"/>kalpayituṃ śakyatvāt | yathā sa svargaḥ sarvānpratyaviśiṣṭatvāt 
<lb ed="vsa"/>(jai. sū. 4 | 3 | 13) iti viśvajityaśrutamapyadhikāriṇaṃ saṃpādayatā 
<lb ed="vsa"/>tadviśeṣaṇaṃ svargaḥ phalaṃ yuktyā niraṇāyi tadvadadhyayanepyastu | 
<lb ed="vsa"/>taduktam — 
<pb n="264"/></p> 
<p><lg><l>vināpi vidhinā dṛṣṭalābhānna hi tadarthatā |</l> 
<l>kalpyastu vidhisāmarthyātsvargo viśvajidādivat ||</l></lg> iti | 
<lb ed="vsa"/>evaṃ ca sati vedamadhītya snāyāditi smṛtiranugṛhītā bhavati | atra 
<lb ed="vsa"/>hi vedādhyayanasamāvartanayoravyavadhānamavagamyate | tāvake mate 
<lb ed="vsa"/>tvadhītepi vede dharmavicārāya gurukule vastavyam | tathā satyavyava- 
<lb ed="vsa"/>dhānaṃ bādhyeta | tasmādvicāraśāstrasya vaidhatvābhāvātpāṭhamātreṇa 
<lb ed="vsa"/>svargasiddheḥ samāvartanaśāstrācca dharmavicāraśāstramanārambhaṇīyamiti 
<lb ed="vsa"/>pūrvapakṣasaṃkṣepaḥ |</p> 
<p>siddhāntastvanyataḥ prāptatvādaprāptavidhitvaṃ māstu | niyamavidhitva- 
<lb ed="vsa"/>pakṣastu vajrahastenāpi nāpahastayituṃ pāryate | tathā hi | svādhyā- 
<lb ed="vsa"/>yodhyetavya iti tavyapratyayaḥ preraṇāparaparyāyāṃ puruṣapravṛttirūpārthabhāva- 
<lb ed="vsa"/>nābhāvyāmabhidhābhāvanāṃ pratyāyayati | sā hyarthabhāvanā bhāvyamākāṅ- 
<pb n="265"/> 
<lb ed="vsa"/>kṣati | na tāvatsamānapadopāttamadhyayanaṃ bhāvyatvena pariramate | 
<lb ed="vsa"/>adhyayanaśabdārthasya svādhīnoccāraṇakṣamatvasya vāṅmanasavyāpārasya 
<lb ed="vsa"/>kleśārthakasya bhāvyatvāsaṃbhavāt | nāpi samānavākyopāttaḥ svā- 
<lb ed="vsa"/>dhyāyaḥ | svādhyāyaśabdārthasya varṇarāśernityatvena vibhutvena cotpattyā- 
<lb ed="vsa"/>dīnāṃ caturṇāṃ kriyāphalānāmasaṃbhavāt | tasmātsāmarthyaprāptovabodho 
<pb n="266"/> 
<lb ed="vsa"/>bhāvyatvenāvatiṣṭhate | arthī samartho vidvānadhikriyata iti nyāyena 
<lb ed="vsa"/>darśapūrṇamāsādividhayaḥ svaviṣayāvabodhamapekṣamāṇāḥ svārthabodhe 
<lb ed="vsa"/>svādhyāyaṃ viniyuñjate | adhyayanavidhiśca likhitapāṭhādivyāvṛttyā- 
<lb ed="vsa"/>dhyayanasaṃskṛtatvaṃ svādhyāyasyāvagamayati | tathā ca yathā darśapūrṇa- 
<lb ed="vsa"/>māsādijanyaṃ paramāpūrvamavaghātādijanyasyāvāntarāpūrvasya kalpakaṃ 
<lb ed="vsa"/>tathā samastakratujanyamapūrvajātaṃ kratujñānasādhanādhyayananiyamajanya- 
<lb ed="vsa"/>mapūrvaṃ kalpayiṣyati | niyamādṛṣṭāniṣṭau vidhiśravaṇavaiphalyamāpadyeta | 
<lb ed="vsa"/>na ca viśvajinnyāyena phalakalpanāvakalpyate | arthāvabodhe dṛṣṭe 
<lb ed="vsa"/>phale sati phalāntarakalpanāyā ayogāt | taduktam —</p> 
<p><lg><l>labhyamāne phale dṛṣṭe nādṛṣṭaphalakalpanā |</l> 
<l>vidhestu niyamārthatvānnānarthakyaṃ bhaviṣyati ||</l></lg> iti | 
<lb ed="vsa"/>nanu vedamātrādhyāyinorthāvabodhānudayepi sāṅgavedādhyāyinaḥ puru- 
<lb ed="vsa"/>ṣasyārthāvabodhasaṃbhavādvicāraśāstrasya vaiphalyamiti cet — tadasama- 
<lb ed="vsa"/>ñjasam | bodhamātrasaṃbhavepi nirṇayasya vicārādhīnatvāt | tadyathā — 
<lb ed="vsa"/>aktāḥ śarkarā upadadhāti (tai. brā. 3 | 12 | 5) ityatra ghṛtenaiva na 
<lb ed="vsa"/>tailādinetyayaṃ nirṇayo vyākaraṇena nigamena niruktena vā na labhyate | 
<lb ed="vsa"/>vicāraśāstreṇa tu tejo vai ghṛtamiti vākyaśeṣavaśādarthanirṇayo 
<lb ed="vsa"/>labhyate | tasmādvicāraśāstrasya vaidhatvaṃ siddham | na ca vedamadhītya 
<lb ed="vsa"/>snāyāditi śāstraṃ gurukulanivṛttiparaṃ vyavadhānapratibandhakaṃ bādhye- 
<lb ed="vsa"/>teti mantavyam | snātvā bhuṅkta itivatpūrvāparībhāvasamānakartṛkatva- 
<pb n="267"/> 
<lb ed="vsa"/>mātrapratipattyādhyayanasamāvartanayornairantaryāpratipatteḥ | tasmādvidhi- 
<lb ed="vsa"/>sāmarthyādevādhikaraṇasahasrātmakaṃ pūrvamīmāṃsāśāstramārambhaṇīyam |</p> 
<p>idaṃ cādhikaraṇaṃ śāstreṇopoddhātatvena saṃbadhyate | tadāha —</p> 
<p><lg><l>cintāṃ prakṛtasiddhyarthāmupoddhātaṃ pracakṣate |</l></lg> iti |</p> 
<p>idamevādhikaraṇaṃ gurumatamanusṛtyopanyasyate | aṣṭavarṣaṃ brāhmaṇamupa- 
<lb ed="vsa"/>nayīta tamadhyāpayītetyatrādhyāpanaṃ niyogaviṣayaḥ pratibhāsate | niyo- 
<lb ed="vsa"/>gaśca niyojyamapekṣate | kaścātra niyojya iti cet — ācāryakakāma 
<lb ed="vsa"/>eva | saṃmānana (pāṇi. sū. 1 | 3 | 36) ityādinā pāṇinyanuśāsa- 
<lb ed="vsa"/>nenācāryake gamyamāne nayaterdhātorātmanepadasya vidhānāt | 
<pb n="268"/> 
<lb ed="vsa"/>upanayane yo niyojyaḥ sa evādhyāpanepi | tayorekaprayojanatvāt | 
<lb ed="vsa"/>ata evoktaṃ manunā muninā —</p> 
<p><lg><l>upanīya tu yaḥ śiṣyaṃ vedamadhyāpayeddvijaḥ |</l> 
<l>sāṅgaṃ ca sarahasyaṃ ca tamācāryaṃ pracakṣate ||</l></lg> (manu. 2 | 140) iti | 
<lb ed="vsa"/>tataścācāryakartṛkamadhyāpanaṃ māṇavakakartṛkeṇādhyayanena vinā na 
<lb ed="vsa"/>sidhyatītyadhyāpanavidhiprayuktyaivādhyayanānuṣṭhānaṃ setsyati | prayojya- 
<lb ed="vsa"/>vyāpāramantareṇa prayojakavyāpārasyānirvāhāt | tarhyadhyetavyaḥ (tai. 
<lb ed="vsa"/>ā. 2 | 15) ityasya vidhitvaṃ na sidhyatīti cet — mā saitsītkā no 
<lb ed="vsa"/>hāniḥ | pṛthagadhyayanavidherabhyupagame prayojanābhāvāt | vidhivā- 
<lb ed="vsa"/>kyasya nityānuvādatvenāpyupapatteḥ | tasmādadhyayanavidhimupajīvya 
<lb ed="vsa"/>pūrvamupanyastau pūrvottarapakṣau prakārāntareṇa pradarśanīyau |</p> 
<p>vicāraśāstramavaidhatvenānārabdhavyamiti pūrvapakṣo vaidhatvenārabdha- 
<lb ed="vsa"/>vyamiti rāddhāntaḥ | tatra vaidhatvaṃ vadatā vaditavyaṃ kimadhyāpanavidhi- 
<pb n="269"/> 
<lb ed="vsa"/>rmāṇavakasyārthāvabodhamapi prayuṅkte kiṃ vā pāṭhamātram | nādyaḥ | 
<lb ed="vsa"/>vināpyarthāvabodhenādhyāpanasiddheḥ | na dvitīyaḥ | pāṭhamātre 
<lb ed="vsa"/>vicārasya viṣayaprayojanayorasaṃbhavāt | āpātataḥ pratibhātaḥ 
<lb ed="vsa"/>saṃdigdhortho vicāraśāstrasya viṣayo bhavati | tathā sati yatrārthā- 
<lb ed="vsa"/>vagatireva nāsti tatra saṃdehasya kā kathā | vicāraphalasya nirṇayasya 
<lb ed="vsa"/>pratyāśā dūrata eva | tathā ca yadasaṃdigdhamaprayojanaṃ na ca tatpre- 
<lb ed="vsa"/>kṣāvatpratipitsāgocaraḥ | yathā samanaskendriyasaṃnikṛṣṭaḥ spaṣṭālo- 
<lb ed="vsa"/>kamadhyamadhyāsīno ghaṭa iti nyāyena viṣayaprayojanayorasaṃbhavena 
<lb ed="vsa"/>vicāraśāstramanārabhyamiti pūrvaḥ pakṣaḥ |</p> 
<p>adhyāpanavidhinārthāvabodho mā prayoji | tathāpi sāṅgavedā- 
<lb ed="vsa"/>dhyāyino gṛhītapadapadārthasaṃgatikasya puruṣasya pauruṣeyeṣviva 
<pb n="270"/> 
<lb ed="vsa"/>prabandheṣvāmnāyepyarthāvabodhaḥ prāpnotyeva | nanu yathā viṣaṃ bhuṅkṣvetyatra 
<lb ed="vsa"/>pratīyamānopyartho na vivakṣyate māsya gṛhe bhukthā iti bhojanaprati- 
<lb ed="vsa"/>ṣedhasya mātṛvākyatātparyaviṣayatvāt | tathāmnāyārthasyāvivakṣāyāṃ 
<lb ed="vsa"/>viṣayādyabhāvadoṣaḥ prācīnaḥ prāduḥṣyāditi cet — maivaṃ vocaḥ | 
<lb ed="vsa"/>dṛṣṭāntadārṣṭāntikayorvaiṣamyasaṃbhavāt | viṣabhojanavākyasyāptapraṇī- 
<lb ed="vsa"/>tatvena mukhyārthaparigrahe bādhaḥ syāditi vivakṣā nāśrīyate | 
<lb ed="vsa"/>apauruṣeye tu vede pratīyamānorthaḥ kuto na vivakṣyate | vivakṣite ca 
<lb ed="vsa"/>vedārthe yatra yatra puruṣasya saṃdehaḥ sa sarvopi vicāraśāstrasya viṣayo 
<lb ed="vsa"/>bhaviṣyati | tannirṇayaśca prayojanam | tasmādadhyāpanavidhiprayuktenādhya- 
<lb ed="vsa"/>yanenāvagamyamānasyārthasya vicārārhatvādvicāraśāstrasya vaidhatvena 
<lb ed="vsa"/>vicāraśāstramārambhaṇīyamiti rāddhāntasaṃgrahaḥ |</p> 
<p>syādetat | vedasya kathamapauruṣeyatvamabhidhīyate | tatpratipādakapra- 
<lb ed="vsa"/>māṇābhāvāt | atha manyethā apauruṣeyā vedāḥ saṃpradāyāvicchede 
<pb n="271"/> 
<lb ed="vsa"/>satyasmaryamāṇakartṛkatvādātmavaditi | tadetanmandam | viśeṣaṇā- 
<lb ed="vsa"/>siddheḥ | pauruṣeyavedavādibhiḥ pralaye saṃpradāyavicchedasya kakṣīkara- 
<lb ed="vsa"/>ṇāt | kiṃ ca kimidamasmaryamāṇakartṛkatvaṃ nāmāpramīyamāṇakartṛkatva- 
<lb ed="vsa"/>masmaraṇagocarakartṛkatvaṃ vā | na prathamaḥ kalpaḥ | parameśvarasya kartuḥ 
<lb ed="vsa"/>pramiterabhyupagamāt | na dvitīyaḥ | vikalpāsahatvāt | tathā hi | 
<lb ed="vsa"/>kimekenāsmaraṇamabhipreyate sarvairvā | nādyaḥ | yo dharmaśīlo jitamāna- 
<lb ed="vsa"/>roṣa ityādiṣu muktakoktiṣu vyabhicārāt | na dvitīyaḥ | sarvāsmaraṇa- 
<lb ed="vsa"/>syāsarvajñadurjñānatvāt | pauruṣeyatve pramāṇasaṃbhavācca | vedavākyāni 
<lb ed="vsa"/>pauruṣeyāṇi vākyatvātkālidāsādivākyavat | vedavākyānyāpta- 
<lb ed="vsa"/>praṇītāni pramāṇatve sati vākyatvānmanvādivākyavaditi | nanu 
<pb n="272"/></p> 
<p><lg><l>vedasyādhyayanaṃ sarvaṃ gurvadhyayanapūrvakam |</l> 
<l>vedādhyayanasāmānyādadhunādhyayanaṃ yathā ||</l></lg> 
<lb ed="vsa"/>ityanumānaṃ pratisādhanaṃ pragalbhata iti cet — tadapi na pramāṇakoṭiṃ 
<lb ed="vsa"/>praveṣṭumīṣṭe |</p> 
<p><lg><l>bhāratādhyayanaṃ sarvaṃ gurvadhyayanapūrvakam |</l> 
<l>bhāratādhyayanatvena sāṃpratādhyayanaṃ yathā ||</l></lg> 
<lb ed="vsa"/>ityābhāsasamānayogakṣematvāt | nanu tatra vyāsaḥ karteti smaryate |</p> 
<p><lg><l>ko hyanyaḥ puṇḍarīkākṣānmahābhāratakṛdbhavet |</l></lg> 
<lb ed="vsa"/>ityādāviti cet — tadasāram | ṛcaḥ sāmāni jajñire | chandāṃsi 
<lb ed="vsa"/>jajñire tasmādyajustasmādajāyata (tai. ā. 3 | 12) iti puruṣasūkte 
<lb ed="vsa"/>vedasya sakartṛkatāpratipādanāt | kiṃ cānityaḥ śabdaḥ sāmānyavattve 
<pb n="273"/> 
<lb ed="vsa"/>satyasmadādibāhyendriyagrāhyatvāddhaṭavat | nanvidamanumānaṃ sa evāyaṃ 
<lb ed="vsa"/>gakāra iti pratyabhijñāpramāṇapratihatamiti cet — tadatiphalgu | lūna- 
<lb ed="vsa"/>punarjātakeśadalitakundādāviva pratyabhijñāyāḥ sāmānyaviṣayatvena 
<lb ed="vsa"/>bādhakatvābhāvāt | nanvaśarīrasya parameśvarasya tālvādisthānābhā- 
<lb ed="vsa"/>vena varṇoccāraṇāsaṃbhavātkathaṃ tatpraṇītatvaṃ vedasya syāditi cet — na 
<lb ed="vsa"/>tadbhadram | svabhāvato'śarīrasyāpi tasya bhaktānugrahārthaṃ līlāvigraha- 
<lb ed="vsa"/>grahaṇasaṃbhavāt | tasmādvedasyāpauruṣeyatvavācoyuktirna yukteti cet —</p> 
<p>tatra samādhānamabhidhīyate | kimidaṃ pauruṣeyatvaṃ sisādhayiṣitam | 
<lb ed="vsa"/>puruṣādutpannatvamātraṃ yathāsmadādibhiraharaharuccāryamāṇasya vedasya | 
<lb ed="vsa"/>pramāṇāntareṇārthamupalabhya tatprakāśanāya racitatvaṃ vā yathāsmadādi- 
<lb ed="vsa"/>bhireva nibadhyamānasya prabandhasya | prathame na vipratipattiḥ | carame 
<lb ed="vsa"/>kimanumānabalāttatsādhanamāgamabalādvā | nādyaḥ | mālatīmādhavādi- 
<lb ed="vsa"/>vākyeṣu savyabhicāratvāt | atha pramāṇatve satīti viśiṣyata iti 
<lb ed="vsa"/>cet — tadapi na vipaścito manasi vaiśadyamāpadyate | pramāṇāntarāgoca- 
<pb n="274"/> 
<lb ed="vsa"/>rārthapratipādakaṃ hi vākyaṃ vedavākyam | tatpramāṇāntaragocarārthaprati- 
<lb ed="vsa"/>pādakamiti sādhyamāne mama mātā vandhyetivadvyāghātāpātāt |</p> 
<p>kiṃ ca parameśvarasya līlāvigrahaparigrahābhyupagamepyatīndriyā- 
<lb ed="vsa"/>rthadarśanaṃ na saṃjāghaṭīti | deśakālasvabhāvaviprakṛṣṭārthagrahaṇo- 
<lb ed="vsa"/>pāyābhāvāt | na ca taccakṣurādikameva tādṛkpratītijananakṣama- 
<lb ed="vsa"/>miti mantavyam | dṛṣṭānusāreṇaiva kalpanāyā āśrayaṇīyatvāt | 
<lb ed="vsa"/>taduktaṃ gurubhiḥ sarvajñanirākaraṇavelāyām —</p> 
<p><lg><l>yatrāpyatiśayo dṛṣṭaḥ sa svārthānatilaṅghanāt |</l> 
<l>dūrasūkṣmādidṛṣṭau syānna rūpe śrotravṛttitā ||</l></lg> iti | 
<lb ed="vsa"/>ata eva nāgamabalāttatsādhanam | yathā tena proktam (pā. sū. 4 | 3 | 
<pb n="275"/> 
<lb ed="vsa"/>101) iti pāṇinyanuśāsane jāgratyapi kāṭhakakālāpataittirīyamityā- 
<lb ed="vsa"/>disamākhyādhyayanasaṃpradāyapravartakaviṣayatvenopapadyate tadvadatrāpi saṃ- 
<lb ed="vsa"/>pradāyapravartakaviṣayatvenāpyupapadyate |</p> 
<p>na cānumānabalācchabdasyānityatvasiddhiḥ | pratyabhijñāvirodhāt | 
<lb ed="vsa"/>na cāsatyapyekatve sāmānyanibandhanaṃ taditi sāṃpratam | sāmānyani- 
<lb ed="vsa"/>bandhanatvamasya balavadbādhakopanipātādāsthīyate kvacidvyabhicāradarśa- 
<pb n="276"/> 
<lb ed="vsa"/>nādvā | tatra kvacidvyabhicāradarśane tadutprekṣāyāmuktaṃ svataḥprāmāṇyavā- 
<lb ed="vsa"/>dibhiḥ —</p> 
<p><lg><l>utprekṣeta hi yo mohādajñātamapi bādhanam |</l> 
<l>sa sarvavyavahāreṣu saṃśayātmā vinaśyati ||</l></lg> iti | 
<lb ed="vsa"/>nanvidaṃ pratyabhijñānaṃ gatvādijātiviṣayaṃ na gādivyaktiviṣayam | 
<lb ed="vsa"/>tāsāṃ pratipuruṣaṃ bhedopalambhāt | anyathā somaśarmādhīta iti 
<lb ed="vsa"/>vibhāgo na syāditi cet — tadapi śobhāṃ na bibharti | gādivyaktibhede 
<lb ed="vsa"/>pramāṇābhāvena gatvādijātiviṣayakalpanāyāṃ pramāṇābhāvāt | yathā 
<lb ed="vsa"/>gotvamajānata ekameva bhinnadeśaparimāṇasaṃsthānavyaktyupadhānavaśā- 
<lb ed="vsa"/>dbhinnadeśamivālpamiva mahadiva dīrghamiva vāmanamiva prathate tathā 
<pb n="277"/> 
<lb ed="vsa"/>gavyaktimajānata ekāpi vyañjakabhedāttattaddharmānubandhinī pratibhā- 
<lb ed="vsa"/>sate | etena viruddhadharmādhyāsādbhedasiddhiriti pratyuktam | tatra kiṃ 
<lb ed="vsa"/>svābhāviko viruddhadharmādhyāso bhedasādhakatvenābhimataḥ prātītiko 
<lb ed="vsa"/>vā | prathame'siddhiḥ | aparathā svābhāvikabhedābhyupagame daśa gakā- 
<lb ed="vsa"/>rānudacārayaccaitra iti pratipattiḥ syānna tu daśakṛtvo gakāra iti | 
<lb ed="vsa"/>dvitīye tu na svābhāvikabhedasiddhiḥ | na hi paropādhibhedena 
<lb ed="vsa"/>svābhāvikamaikyaṃ vihanyate | mā bhūnnabhasopi kumbhādyupādhibhedā- 
<lb ed="vsa"/>tsvābhāviko bhedaḥ | tatra vyāvṛttavyavahāro nādanidānaḥ | taduktamā- 
<lb ed="vsa"/>cāryaiḥ —</p> 
<p><lg><l>prayojanaṃ tu yajjātestadvarṇādeva lapsyate |</l> 
<l>vyaktilabhyaṃ tu nādebhya iti gatvādidhīrvṛthā ||</l></lg> iti | 
<lb ed="vsa"/>tathā ca —</p> 
<p><lg><l>pratyabhijñā yadā śabde jāgarti niravagrahā |</l> 
<l>anityatvānumānāni saiva sarvāṇi bādhate ||</l></lg> 
<pb n="278"/></p> 
<p>etenedamapāstaṃ yadavādi vāgīśvareṇa mānamanohare anityaḥ śabda 
<lb ed="vsa"/>indriyagrāhyaviśeṣaguṇatvāccakṣūrūpavaditi | śabdadravyatvavādinaṃ pratya- 
<lb ed="vsa"/>siddheḥ | dhvanyaṃśe siddhasādhanatvācca | aśrāvaṇatvopādhibādhitatvācca | 
<lb ed="vsa"/>udayanastu āśrayāpratyakṣatvepyabhāvasya pratyakṣatāṃ mahatā prabandhena 
<lb ed="vsa"/>pratipādayannivṛttaḥ kolāhala utpannaḥ śabda iti vyavahārācaraṇe 
<lb ed="vsa"/>kāraṇaṃ pratyakṣaṃ śabdānityatve pramāṇayati sma | sopi viruddhadharma- 
<lb ed="vsa"/>saṃsargasyaupādhikatvopapādananyāyena dattaraktabalivetālasamaḥ | yo hi 
<lb ed="vsa"/>nityatve sarvadopalabdhyanupalabdhiprasaṅgo nyāyabhūṣaṇakāroktaḥ sopi 
<pb n="279"/> 
<lb ed="vsa"/>dhvanisaṃskṛtasyopalambhābhyupagamātpratikṣiptaḥ | yattu yugapadindriyasaṃba- 
<lb ed="vsa"/>ndhitvena pratiniyatasaṃskārakasaṃskāryatvābhāvānumānaṃ tadātmanyanai- 
<lb ed="vsa"/>kāntikamityalamatikalahena | tataśca vedasyāpauruṣeyatayā nirastasa- 
<lb ed="vsa"/>mastaśaṅkākalaṅkāṅkuratvena svataḥsiddhaṃ dharme prāmāṇyamiti susthitam |</p> 
<p>syādetat |</p> 
<p><lg><l>pramāṇatvāpramāṇatve svataḥ sāṃkhyāḥ samāśritāḥ |</l> 
<l>naiyāyikāste parataḥ saugatāścaramaṃ svataḥ ||</l></lg></p> 
<p><lg><l>prathamaṃ parataḥ prāhuḥ prāmāṇyaṃ vedavādinaḥ |</l> 
<l>pramāṇatvaṃ svataḥ prāhuḥ parataścāpramāṇatām ||</l></lg> 
<lb ed="vsa"/>iti vādivivādadarśanātkathaṃkāraṃ svataḥsiddhaṃ dharme prāmāṇyamiti 
<lb ed="vsa"/>siddhavatkṛtya svīkriyate | 
<pb n="280"/></p> 
<p>kiṃ ca kimidaṃ svataḥ prāmāṇyaṃ nāma | kiṃ svata eva prāmāṇyasya 
<lb ed="vsa"/>janma | āhosvitsvāśrayajñānajanyatvam | kimuta svāśrayajñānasāma- 
<lb ed="vsa"/>grījanyatvam | utāho jñānasāmānyasāmagrījanyajñānaviśeṣāśritatvam | 
<lb ed="vsa"/>kiṃ vā jñānasāmānyasāmagrīmātrajanyajñānaviśeṣāśritatvam | tatrādyaḥ 
<lb ed="vsa"/>sāvadyaḥ | kāryakāraṇabhāvasya bhedasamānādhikaraṇatvenaikasminnasaṃbha- 
<lb ed="vsa"/>vāt | nāpi dvitīyaḥ | guṇasya sato jñānasya prāmāṇyaṃ prati samavā- 
<lb ed="vsa"/>yikāraṇatayā dravyatvāpātāt | nāpi tṛtīyaḥ | prāmāṇyasyo- 
<pb n="281"/> 
<lb ed="vsa"/>pādhitve jātitve vā janmāyogāt | smṛtitvānadhikaraṇasya 
<lb ed="vsa"/>jñānasya bādhātyantābhāvaḥ prāmāṇyopādhiḥ | na ca tasyotpatti- 
<lb ed="vsa"/>saṃbhavaḥ | atyantābhāvasya nityatvābhyupagamāt | ata eva na jāte- 
<lb ed="vsa"/>rapi janiryujyate | nāpi caturthaḥ | jñānaviśeṣo hyapramā | viśeṣasā- 
<lb ed="vsa"/>magryāṃ ca sāmānyasāmagryanupraviśati śiṃśapāsāmagryāmiva vṛkṣa- 
<lb ed="vsa"/>sāmagrī | aparathā tasyākasmikatvaṃ prasajyeta | tasmātparatastvena 
<lb ed="vsa"/>svīkṛtāprāmāṇyaṃ vijñānasāmānyasāmagrījanyāśritamityativyāptirā- 
<lb ed="vsa"/>padyeta | pañcamavikalpaṃ vikalpayāmaḥ | kiṃ doṣābhāvasahakṛtajñānasā- 
<lb ed="vsa"/>magrījanyatvameva jñānasāmagrīmātrajanyatvaṃ kiṃ vā doṣābhāvāsahakṛta- 
<lb ed="vsa"/>jñānasāmagrījanyatvam | nādyaḥ | doṣābhāvasahakṛtajñānasāmagrījanya- 
<lb ed="vsa"/>tvameva parataḥ prāmāṇyamiti parataḥprāmāṇyavādibhirurarīkaraṇāt | 
<pb n="282"/> 
<lb ed="vsa"/>nāpi dvitīyaḥ | doṣābhāvasahakṛtatvena sāmagryāṃ sahakṛtatve siddhe- 
<lb ed="vsa"/>nanyathāsiddhānvayavyatirekasiddhatayā doṣābhāvasya kāraṇatāyā vajra- 
<lb ed="vsa"/>lepāyamānatvāt | abhāvaḥ kāraṇameva na bhavatīti cettadā vaktavyama- 
<lb ed="vsa"/>bhāvasya kāryatvamasti na vā | yadi nāsti tadā ghaṭapradhvaṃsānutpattyā 
<lb ed="vsa"/>ghaṭasya nityatāprasaṅgaḥ | athāsti kimaparāddhaṃ kāraṇatveneti seyamubha- 
<lb ed="vsa"/>yataspāśā rajjuḥ | taduditamudayanena —</p> 
<p>bhāvo yathā tathābhāvaḥ kāraṇaṃ kāryavanmataḥ | (nyā. ku. 1 | 10) 
<lb ed="vsa"/>iti | tathā ca prayogaḥ — vimataṃ prāmāṇyaṃ jñānahetvatiriktahetva- 
<lb ed="vsa"/>dhīnaṃ kāryatve sati tadviśeṣāśritatvādaprāmāṇyavat | prāmāṇyaṃ parato 
<lb ed="vsa"/>jñāyate anabhyāsadaśāyāṃ sāṃśayikatvādaprāmāṇyavat | tasmādutpattau 
<pb n="283"/> 
<lb ed="vsa"/>jñaptau ca paratastve pramāṇasaṃbhavātsvataḥsiddhaṃ prāmāṇyamityetatpūtikū- 
<lb ed="vsa"/>ṣmāṇḍāyata iti cet —</p> 
<p>tadetadākāśamuṣṭihananāyate | vijñānasāmagrījanyatve sati tadati- 
<lb ed="vsa"/>riktahetvajanyatvaṃ pramāyāḥ svatastvamiti niruktisaṃbhavāt | asti 
<lb ed="vsa"/>cātrānumānam | vimatā pramā vijñānasāmagrījanyatve sati tadatirikta- 
<lb ed="vsa"/>janyā na bhavati | apramātvānadhikaraṇatvāt | ghaṭādipramāvat | na 
<lb ed="vsa"/>caudayanamanumānaṃ paratastvasādhakamiti śaṅkanīyam | pramā doṣavyati 
<lb ed="vsa"/>riktajñānahetvatiriktajanyā na bhavati jñānatvādapramāvaditi pratisā- 
<lb ed="vsa"/>dhanagrahagrastatvāt | jñānasāmagrīmātrādeva pramotpattisaṃbhave tadatiri- 
<lb ed="vsa"/>ktasya guṇasya doṣābhāvasya vā kāraṇatvakalpanāyāṃ kalpanāgaurava- 
<lb ed="vsa"/>prasaṅgācca | nanu doṣasyāpramāhetutvena tadabhāvasya pramāṃ prati hetutvaṃ 
<lb ed="vsa"/>durnivāramiti cet — na | doṣābhāvasyāpramāpratibandhakatvenānyathāsi- 
<lb ed="vsa"/>ddhatvāt | 
<pb n="284"/></p> 
<p><lg><l>tasmādguṇebhyo doṣāṇāmabhāvastadabhāvataḥ |</l> 
<l>aprāmāṇyadvayāsattvaṃ tenotsargo'napoditaḥ ||</l></lg> iti |</p> 
<p>tathā pramājñaptirapi jñānajñāpakasāmagrīta eva jāyate | na ca saṃśa- 
<lb ed="vsa"/>yānudayaprasaṅgo bādhaka iti yuktaṃ vaktum | satyapi pratibhāsapuṣkala- 
<lb ed="vsa"/>kāraṇe pratibandhakadoṣādisamavadhānāttadupapatteḥ | kiṃ ca tāvakama- 
<lb ed="vsa"/>numānaṃ svataḥ pramāṇaṃ na vā | ādyenaikāntikatā | dvitīye tasyāpi 
<lb ed="vsa"/>parataḥ prāmāṇyamevaṃ tasya tasyāpītyanavasthā duravasthā syāt | 
<pb n="285"/></p> 
<p>yadatra kusumāñjalāvudayanena jhaṭiti pracurapravṛtteḥ prāmāṇyaniścayā- 
<lb ed="vsa"/>dhīnatvābhāvamāpādayatā praṇyagādi | pravṛttirhīcchāmapekṣate | tatprā- 
<lb ed="vsa"/>curyaṃ cecchāprācuryam | icchā ceṣṭasādhanatājñānam | tacceṣṭajātīya- 
<lb ed="vsa"/>tvaliṅgānubhavam | sopīndriyārthasaṃnikarṣam | prāmāṇyagrahaṇaṃ tu na 
<lb ed="vsa"/>kvacidupayujyata iti | tadapi taskarasya purastātkakṣe suvarṇamupetya 
<lb ed="vsa"/>sarvāṅgoddhāṭanamiva pratibhāti | yataḥ samīhitasādhanatājñānameva 
<lb ed="vsa"/>pramāṇatayāvagamyamānamicchāṃ janayatītyatraiva sphuṭa eva prāmāṇyagra- 
<lb ed="vsa"/>haṇasyopayogaḥ | kiṃ ca kvacidapi cennirvicikitsā pravṛttiḥ saṃśa- 
<lb ed="vsa"/>yādupapadyeta tarhi sarvatra tathābhāvasaṃbhavātprāmāṇyaniścayo nirarthakaḥ 
<lb ed="vsa"/>syāt | tathoktam — aniścitasya sattvameva durlabhamiti | yadi sattvaṃ 
<lb ed="vsa"/>sulabhaṃ bhavettadā prāmāṇyaṃ dattajalāñjalikaṃ bhavedityalamatiprapañcena | 
<lb ed="vsa"/>yasmāduktam —</p> 
<p><lg><l>tasmātsadbodhakatvena prāptā buddheḥ pramāṇatā |</l> 
<l>arthānyathātvahetūtthadoṣajñānādapodyate ||</l></lg> iti |</p> 
<p>tasmāddharme svataḥsiddhapramāṇabhāve jyotiṣṭomena svargakāmo yajete- 
<lb ed="vsa"/>tyādividhyarthavādamantranāmadheyātmake vede yajetetyatra tapratyayaḥ prakṛtya- 
<pb n="286"/> 
<lb ed="vsa"/>rthoparaktāṃ bhāvanāmabhidhatta iti siddhe vyutpattimabhyupagacchatāmabhihi- 
<pb n="287"/> 
<lb ed="vsa"/>tānvayavādināṃ bhaṭṭācāryāṇāṃ siddhāntaḥ | yāgaviṣayaṃ niyogamiti 
<lb ed="vsa"/>kārye vyutpattimanusaratāmanvitābhidhānavādināṃ prabhākaragurūṇāṃ 
<lb ed="vsa"/>siddhānta iti sarvamavadātam ||</p> 
<trailer>iti śrīmatsāyaṇamādhavīye sarvadarśanasaṃgrahe jaiminidarśanam ||</trailer>
</div> 
<div n="13"><pb n="288"/> 
<head>atha pāṇinidarśanam || 13 ||</head>
<p>nanvayaṃ prakṛtibhāgoyaṃ pratyayabhāga iti prakṛtipratyayavibhāgaḥ katha- 
<lb ed="vsa"/>mavagamyata iti cet — pītapātañjalajalānāmetaccodyaṃ camatkāraṃ na 
<lb ed="vsa"/>karoti | vyākaraṇaśāstrasya prakṛtipratyayavibhāgapratipādanaparatāyāḥ 
<lb ed="vsa"/>prasiddhatvāt | tathā hi patañjalerbhagavato mahābhāṣyakārasyedamādimaṃ 
<lb ed="vsa"/>vākyam — atha śabdānuśāsanam (pāta. ma. bhā. 1 | 1 | 1) iti | 
<lb ed="vsa"/>asyārthaḥ — athetyayaṃ śabdodhikārārthaḥ prayujyate | adhikāraḥ prastāvaḥ | 
<lb ed="vsa"/>prārambha iti yāvat | śabdānuśāsanaśabdena ca pāṇinipraṇītaṃ 
<lb ed="vsa"/>vyākaraṇaśāstraṃ vivakṣyate | śabdānuśāsanamityetāvatyabhidhīyamāne 
<lb ed="vsa"/>saṃdehaḥ syāt | kiṃ śabdānuśāsanaṃ prastūyate na veti | tathā mā prasā- 
<lb ed="vsa"/>ṅkṣīdityathaśabdaṃ prāyuṅkta | athaśabdaprayogabalenārthāntaravyudāsena 
<lb ed="vsa"/>prastūyata ityasyārthasyābhidhīyamānatvāt | anena hi vaidikāḥ śabdāḥ 
<pb n="289"/> 
<lb ed="vsa"/>śaṃ no devīrabhiṣṭaye (atharvasaṃ. 1 | 1) ityādayastadupakāriṇo laukikāḥ 
<lb ed="vsa"/>śabdā gauraśvaḥ puruṣo hastī śakunirityādayaścānuśiṣyante vyutpādyasaṃ- 
<lb ed="vsa"/>skriyante prakṛtipratyayavibhāgavattayā bodhyanta iti śabdānuśāsanam |</p> 
<p>atra kecitparyanuyuñjate — anuśāsikriyāyāḥ sakarmakatvātkarmabhū- 
<lb ed="vsa"/>tasya śabdasya kartṛbhūtasyācāryasya prāptau satyāmubhayaprāptau karmaṇi (pā. 
<lb ed="vsa"/>sū. 2 | 3 | 66) ityanuśāsanabalātkarmaṇyeṣā ṣaṣṭhī vidhātavyā | tathā ca 
<lb ed="vsa"/>karmaṇi ca (pā. sū. 2 | 2 | 14) iti samāsapratiṣedhasaṃbhavācchabdānu- 
<lb ed="vsa"/>śāsanaśabdo na pramāṇapathamavataratīti | atrāyaṃ samādhirabhidhīyate — 
<lb ed="vsa"/>yasminkṛtpratyaye kartṛkarmaṇorubhayoḥ prāptirasti tatra karmaṇyeva ṣaṣṭhīvi- 
<lb ed="vsa"/>bhaktirbhavati na kartarīti bahuvrīhivijñānabalānniyamyate | tadyathāścaryo 
<lb ed="vsa"/>gavāṃ doho'śikṣitena gopālakeneti | śabdānuśāsanamityatra tu 
<pb n="290"/> 
<lb ed="vsa"/>śabdānāmanuśāsanaṃ nārthānāmityetāvato vivakṣitasyārthasyācāryasya 
<lb ed="vsa"/>karturupādānena vināpi supratipādatvādācāryopādānamakiṃcitkaram | 
<lb ed="vsa"/>tasmādubhayaprāpterabhāvādubhayaprāptau karmaṇītyeṣā ṣaṣṭhī na bhavati | kiṃ tu 
<lb ed="vsa"/>kartṛkarmaṇoḥ kṛti (pā. sū. 2 | 3 | 65) iti kṛdyoge kartari karmaṇi 
<lb ed="vsa"/>ca ṣaṣṭhīvibhaktirbhavatīti kṛdyogalakṣaṇā ṣaṣṭhī bhaviṣyati | tathā 
<lb ed="vsa"/>cedhmapravraścanapalāśaśātanādivatsamāso bhaviṣyati | kartaryapi ṣaṣṭhī 
<lb ed="vsa"/>bhavatīti kecid bruvate | ata evoktaṃ kāśikāvṛttau — kecidaviśeṣe- 
<lb ed="vsa"/>ṇaiva vibhāṣāmicchanti śabdānāmanuśāsanamācāryeṇācāryasya veti | 
<lb ed="vsa"/>atha vā śeṣalakṣaṇeyaṃ ṣaṣṭhī | tatra kimapi codyaṃ nāvataratyeva | yadyevaṃ 
<pb n="291"/> 
<lb ed="vsa"/>tarhi śeṣalakṣaṇāyāḥ ṣaṣṭhyāḥ sarvatra suvacatvātṣaṣṭhīsamāsapratiṣedha- 
<lb ed="vsa"/>sūtrāṇāmānarthakyaṃ prāpnuyāditi cet — satyam | teṣāṃ svaracintāyāmupa- 
<lb ed="vsa"/>yogo vākyapadīye hariṇā prādarśi | tadāha mahopādhyāyavardhamānaḥ —</p> 
<p><lg><l>laukikavyavahāreṣu yatheṣṭaṃ ceṣṭatāṃ janaḥ |</l> 
<l>vaidikeṣu tu mārgeṣu viśeṣoktiḥ pravartatām ||</l></lg></p> 
<p><lg><l>iti pāṇinisūtrāṇāmarthavattvamasau yataḥ |</l> 
<l>janikarturiti brūte tatprayojaka ityapi ||</l></lg> iti | 
<pb n="292"/> 
<lb ed="vsa"/>tathā ca śabdānuśāsanāparanāmadheyaṃ vyākaraṇaśāstramārabdhaṃ veditavya- 
<lb ed="vsa"/>miti vākyārthaḥ saṃpadyate |</p> 
<p>tasyārthasya jhaṭiti pratipattaye atha vyākaraṇamityevābhidhīyatām | 
<lb ed="vsa"/>atha śabdānuśāsanamityadhikākṣaraṃ mudhābhidhīyata iti | maivam | 
<lb ed="vsa"/>śabdānuśāsanamityanvarthasamākhyopādāne tadīyavedāṅgatvapratipādaka- 
<lb ed="vsa"/>prayojanānvākhyānasiddheḥ | anyathā prayojanānabhidhāne vyākaraṇādhya- 
<lb ed="vsa"/>yanedhyetṝṇāṃ pravṛttireva na prasajet | nanu niṣkāraṇo dharmaḥ ṣaḍaṅgo 
<lb ed="vsa"/>vedodhyetavya ityadhyetavyatvavidhānādeva pravṛttiḥ setsyatīti cet — mai- 
<lb ed="vsa"/>vam | tathā vidhānepi tadīyavedāṅgatvapratipādakaprayojanānabhidhāne 
<lb ed="vsa"/>teṣāṃ pravṛtteranupapatteḥ | tathā hi purā kila vedamadhītyādhyetārastva- 
<lb ed="vsa"/>ritaṃ vaktāro bhavanti |</p> 
<p><lg><l>vedānno vaidikāḥ śabdāḥ siddhā lokācca laukikāḥ |</l></lg> 
<lb ed="vsa"/>tasmādanarthakaṃ vyākaraṇamiti | tasmādvedāṅgatvaṃ manyamānāstadadhya- 
<lb ed="vsa"/>yane pravṛttimakārṣuḥ | tataścedānīṃtanānāmapi tatra pravṛttirna sidhyet | 
<lb ed="vsa"/>sā mā prasāṅkṣīditi tadīyavedāṅgatvapratipādakaṃ prayojanamanvākhye- 
<lb ed="vsa"/>yameva | yadyanvākhyātepi prayojane na pravarteraṃstarhi laukikaśabdasaṃ- 
<lb ed="vsa"/>skārajñānarahitāste yājñe karmaṇi pratyavāyabhājo bhaveyuḥ | dharmāddhī- 
<pb n="293"/> 
<lb ed="vsa"/>yeran | ata eva yājñikāḥ paṭhanti — āhitāgnirapaśabdaṃ prayujya 
<lb ed="vsa"/>prāyaścittīyāṃ sārasvatīmiṣṭiṃ nirvapediti | atastadīyavedāṅgatva- 
<lb ed="vsa"/>pratipādakaprayojanānvākhyānārthamatha śabdānuśāsanamityeva kathyate 
<lb ed="vsa"/>nātha vyākaraṇamiti | bhavati ca śabdasaṃskāro vyākaraṇaśāstrasya 
<lb ed="vsa"/>prayojanam | tasya taduddeśena pravṛtteḥ | yathā svargoddeśena pravṛttasya 
<lb ed="vsa"/>yāgasya svargaḥ prayojanam | tasmācchabdānuśiṣṭiḥ saṃskārapadaveda- 
<lb ed="vsa"/>nīyā śabdānuśāsanasya prayojanam |</p> 
<p>nanvevamapyabhimataṃ prayojanaṃ na labhyate | tadupāyābhāvāt | 
<lb ed="vsa"/>atha pratipadapāṭha evābhyupāya iti manyethāstarhi sa hyanabhyupāyaḥ 
<lb ed="vsa"/>śabdānāṃ pratipattau pratipadapāṭho bhavet | śabdāpaśabdabhedenānantyā- 
<lb ed="vsa"/>cchabdānām | evaṃ hi samāmnāyate bṛhaspatirindrāya divyaṃ varṣa- 
<lb ed="vsa"/>sahasraṃ pratipadapāṭhavihitānāṃ śabdānāṃ śabdapārāyaṇaṃ provāca 
<lb ed="vsa"/>nāntaṃ jagāma | bṛhaspatiśca pravaktā indrodhyetā divyaṃ varṣasahasra- 
<lb ed="vsa"/>madhyayanakālaḥ | na ca pārāvāptirabhūt | kimutādya yaściraṃ jīvati 
<lb ed="vsa"/>sa varṣaśataṃ jīvati | adhītibodhācaraṇapracāraṇaiścaturbhirhyupāyairvi- 
<pb n="294"/> 
<lb ed="vsa"/>dyopayuktā bhavati | tatrādhyayanakālenaiva sarvamāyurupayuktaṃ syāt | 
<lb ed="vsa"/>tasmādanabhyupāyaḥ śabdānāṃ pratipattau pratipadapāṭha iti prayojanaṃ 
<lb ed="vsa"/>na sidhyediti cet — maivam | śabdapratipatteḥ pratipadapāṭhasādhyatvāna- 
<lb ed="vsa"/>ṅgīkārāt | prakṛtyādivibhāgakalpanāvatsu lakṣyeṣu sāmānyaviśeṣa- 
<lb ed="vsa"/>rūpāṇāṃ lakṣaṇānāṃ parjanyavatsakṛdeva pravṛttau bahūnāṃ śabdānāmanu- 
<lb ed="vsa"/>śāsanopalambhācca | tathā hi | karmaṇyaṇ (pā. sū. 3 | 2 | 1) ityekena 
<lb ed="vsa"/>sāmānyarūpeṇa lakṣaṇena karmopapadāddhātumātrādaṇpratyaye kṛte kumbha- 
<lb ed="vsa"/>kāraḥ kāṇḍalāva ityādīnāṃ bahūnāṃ śabdānāmanuśāsanamupalabhyate | 
<lb ed="vsa"/>evamātonupasarge kaḥ (pā. sū. 3 | 2 | 3) ityekena viśeṣalakṣaṇenākā- 
<lb ed="vsa"/>rāntāddhātoḥ kapratyaye kṛte dhānyado dhanada ityādīnāṃ bahūnāṃ śabdā- 
<lb ed="vsa"/>nāmanuśāsanamupalabhyate | bṛhaspatirindrāyeti pratipadapāṭhasyāśakya- 
<lb ed="vsa"/>tvapratipādanaparorthavādaḥ |</p> 
<p>nanvanyeṣvapyaṅgeṣu satsu kimityetadevādriyate | ucyate | 
<pb n="295"/> 
<lb ed="vsa"/>pradhānaṃ ca ṣaṭsvaṅgeṣu vyākaraṇam | pradhāne ca kṛto yatnaḥ phalavānbha- 
<lb ed="vsa"/>vati | taduktam —</p> 
<p><lg><l>āsannaṃ brahmaṇastasya tapasāmuttamaṃ tapaḥ |</l> 
<l>prathamaṃ chandasāmaṅgamāhurvyākaraṇaṃ budhāḥ ||</l></lg> (vākyapa. 1 | 11) iti | 
<lb ed="vsa"/>tasmādyākaraṇaśāstrasya śabdānuśāsanaṃ bhavati sākṣātprayojanam | 
<pb n="296"/> 
<lb ed="vsa"/>pāraṃparyeṇa tu vedarakṣādīni | ata evoktaṃ bhagavatā bhāṣyakāreṇa — 
<lb ed="vsa"/>rakṣohāgamalaghvasaṃdehāḥ prayojanam (pāta. ma. bhā. 1 | 1 | 1) iti |</p> 
<p>sādhuśabdaprayogavaśādabhyudayopi bhavati | tathā ca kathitaṃ kātyā- 
<lb ed="vsa"/>yanena — śāstrapūrvake prayogebhyudayastattulyaṃ vedaśabdeneti | anyairapyu- 
<lb ed="vsa"/>ktam — ekaḥ śabdaḥ samyagjñātaḥ suṣṭhu prayuktaḥ svarge loke kāmadhugbha- 
<lb ed="vsa"/>vatīti | tathā —</p> 
<p><lg><l>nākamiṣṭasukhaṃ yānti suyuktairbaddhavāgrathaiḥ |</l> 
<l>atha patkāṣiṇo yānti ye cikkamitabhāṣiṇaḥ ||</l></lg> 
<lb ed="vsa"/>nanvacetanasya śabdasya kathamīdṛśaṃ sāmarthyamupapadyata iti cet — maivaṃ 
<lb ed="vsa"/>manyethāḥ | mahatā devena sāmyaśravaṇāt | tadāha śrutiḥ — 
<pb n="297"/></p> 
<p><lg><l>catvāri śṛṅgā trayo asya pādā dve śīrṣe sapta hastāso asya |</l> 
<l>tridhā baddho vṛṣabho roravīti maho devo martyāṃṃ āviveśa ||</l></lg> (ma. nā. 10 | 1) 
<lb ed="vsa"/>vyācakāra ca bhāṣyakāraḥ — catvāri śṛṅgāṇi catvāri padajā- 
<lb ed="vsa"/>tāni nāmākhyātopasarganipātāḥ | trayo asya pādā laḍādiviṣayā- 
<lb ed="vsa"/>strayo bhūtabhaviṣyadvartamānakālāḥ | dve śīrṣe dvau śabdātmānau nityaḥ 
<lb ed="vsa"/>kāryaśca | vyaṅgyavyañjakabhedāt | sapta hastāso asya tiṅā saha sapta 
<lb ed="vsa"/>subvibhaktayaḥ | tridhā baddhastriṣu sthāneṣu urasi kaṇṭhe śirasi ca 
<lb ed="vsa"/>baddhaḥ | vṛṣabha iti prasiddhavṛṣabhatvena rūpaṇaṃ kriyate | varṣaṇāt | varṣa- 
<lb ed="vsa"/>ṇaṃ ca jñānapūrvakānuṣṭhānena phalapradatvam | roravīti śabdaṃ karoti | 
<pb n="298"/> 
<lb ed="vsa"/>rautiḥ śabdakarmā | iha śabdaśabdena prapañco vivakṣitaḥ | maho devo 
<lb ed="vsa"/>martyāṃṃ āviveśa | mahāndevaḥ śabdo martyā maraṇadharmāṇo manuṣyāstā- 
<lb ed="vsa"/>nāviveśeti | mahatā devena pareṇa brahmaṇā sāmyamuktaṃ syāt (pāta. 
<lb ed="vsa"/>mahābhā. pṛ. 3 paṃ. 17) iti |</p> 
<p>jagannidānaṃ sphoṭākhyo niravayavo nityaḥ śabdo brahmaiveti hariṇā- 
<lb ed="vsa"/>bhāṇi brahmakāṇḍe —</p> 
<p><lg><l>anādinidhanaṃ brahma śabdatattvaṃ tadakṣaram |</l> 
<l>vivartaterthabhāvena prakriyā jagato yataḥ ||</l></lg> (vākyapa. 1 | 1) iti |</p> 
<p>nanu nāmākhyātabhedena padadvaividhyapratīteḥ kathaṃ cāturvidhyamuktamiti 
<lb ed="vsa"/>cet — maivam | prakārāntarasya prasiddhatvāt | taduktaṃ prakīrṇake —</p> 
<p><lg><l>dvidhā kaiścitpadaṃ bhinnaṃ caturdhā pañcadhāpi vā |</l> 
<l>apoddhṛtyaiva vākyebhyaḥ prakṛtipratyayādivat ||</l></lg> iti | 
<pb n="299"/> 
<lb ed="vsa"/>karmapravacanīyena vai pañcamena saha padasya pañcavidhatvamiti helā- 
<lb ed="vsa"/>rājo vyākhyātavān | karmapravacanīyāstu kriyāviśeṣopajanitasaṃba- 
<lb ed="vsa"/>ndhāvacchedahetava iti saṃbandhaviśeṣadyotanadvāreṇa kriyāviśeṣadyo- 
<lb ed="vsa"/>tanādupasargeṣvevāntarbhavantītyabhisaṃdhāya padacāturvidhyaṃ bhāṣyakā- 
<lb ed="vsa"/>reṇoktaṃ yuktamiti vivektavyam |</p> 
<p>nanu bhavatā sphoṭātmā nityaḥ śabda iti nijāgadyate | tanna 
<lb ed="vsa"/>mṛṣyāmahe | tatra pramāṇābhāvāditi kecit | atrocyate — pratyakṣame- 
<lb ed="vsa"/>vātra pramāṇam | gaurityekaṃ padamiti nānāvarṇātiriktaikapadāvagateḥ 
<lb ed="vsa"/>sarvajanīnatvāt | na hyasati bādhake padānubhavaḥ śakyo mithyeti 
<lb ed="vsa"/>vaktum | padārthapratītyanyathānupapattyāpi sphoṭobhyupagantavyaḥ | na ca 
<lb ed="vsa"/>varṇebhya eva tatpratyayaḥ prādurbhavatīti parīkṣākṣamam | vikalpāsahatvā- 
<lb ed="vsa"/>t | kiṃ varṇāḥ samastā vyastā vārthapratyayaṃ janayanti | nādyaḥ | varṇānāṃ 
<pb n="300"/> 
<lb ed="vsa"/>kṣaṇikānāṃ samūhāsaṃbhavāt | nāntyaḥ | vyastavarṇebhyorthapratyayāsaṃ- 
<lb ed="vsa"/>bhavāt | na ca vyāsasamāsābhyāmanyaḥ prakāraḥ samastīti | tasmādva- 
<lb ed="vsa"/>rṇānāṃ vācakatvānupapattau yadbalādarthapratipattiḥ sa sphoṭaḥ | varṇā- 
<lb ed="vsa"/>tirikto varṇābhivyaṅgyorthapratyāyako nityaḥ śabdaḥ sphoṭa iti 
<lb ed="vsa"/>tadvido vadanti | ata eva sphuṭyate vyajyate varṇairiti sphoṭo 
<lb ed="vsa"/>varṇābhivyaṅgyaḥ sphuṭati sphuṭībhavatyasmādartha iti sphoṭorthapratyāyaka 
<lb ed="vsa"/>iti sphoṭaśabdārthamubhayathā nirāhuḥ | tathā coktaṃ bhagavatā patañjali- 
<lb ed="vsa"/>nā mahābhāṣye — atha gaurityatra kaḥ śabdo yenoccāritena sāsnālā- 
<lb ed="vsa"/>ṅgūlakakudakhuraviṣāṇānāṃ saṃpratyayo bhavati sa śabdaḥ (pāta. mahā- 
<lb ed="vsa"/>bhā. pṛ. 1 paṃ. 6) iti | vivṛtaṃ ca kaiyaṭena — vaiyākaraṇā varṇavyatiri- 
<lb ed="vsa"/>ktasya padasya vācakatvamicchanti | varṇānāṃ vācakatve dvitīyādiva- 
<lb ed="vsa"/>rṇoccāraṇānarthakyaprasaṅgādityādinā tadvyatiriktaḥ sphoṭo nādābhi- 
<lb ed="vsa"/>vyaṅgyo vācako vistareṇa vākyapadīye vyavasthāpita ityantena 
<lb ed="vsa"/>prabandhena |</p> 
<p>nanu sphoṭasyāpyarthapratyāyakatvaṃ na ghaṭate | vikalpāsahatvāt | 
<lb ed="vsa"/>kimabhivyaktaḥ sphoṭorthaṃ pratyāyayatyanabhivyakto vā | na caramaḥ | 
<lb ed="vsa"/>sarvadārthapratyayalakṣaṇakāryotpādaprasaṅgāt | sphoṭasya nityatvābhyupa- 
<pb n="301"/> 
<lb ed="vsa"/>gamena nirapekṣasya hetoḥ sadā sattvena kāryasya vilambāyogāt | 
<lb ed="vsa"/>athaitaddoṣaparijihīrṣayābhivyaktaḥ sphoṭorthaṃ pratyāyayatīti kakṣī- 
<lb ed="vsa"/>kriyate tathāpyabhivyañjayanto varṇāḥ kiṃ pratyekamabhivyañjayanti saṃbhūya 
<lb ed="vsa"/>vā | pakṣadvayepi varṇānāṃ vācakatvapakṣe bhavatā ye doṣā bhāṣitāsta 
<lb ed="vsa"/>eva sphoṭābhivyañjakatvapakṣe vyāvartanīyāḥ | taduktaṃ bhaṭṭācāryairmīmāṃ- 
<lb ed="vsa"/>sāślokavārtike —</p> 
<p><lg><l>yasyānavayavaḥ sphoṭo vyajyate varṇabuddhibhiḥ |</l> 
<l>sopi paryanuyogena naikenāpi vimucyate ||</l></lg> iti | 
<lb ed="vsa"/>vibhaktyanteṣveva varṇeṣu suptiṅantaṃ padam (pā. sū. 1 | 4 | 14) iti 
<lb ed="vsa"/>pāṇininā te vibhaktyantāḥ padam (gauta. sū. 2 | 2 | 60) iti gauta- 
<lb ed="vsa"/>mena ca padasaṃjñāyā vihitatvātsaṃketagraheṇānugrahavaśādvarṇeṣveva 
<pb n="302"/> 
<lb ed="vsa"/>padabuddhirbhaviṣyati | tarhi sara ityetasminpade yāvanto varṇāstāvanta 
<lb ed="vsa"/>eva rasa ityatrāpi | evaṃ vanaṃ navaṃ nadī dīnā rāmo māro rājā 
<lb ed="vsa"/>jāretyādiṣvarthabhedapratītirna syāditi cenna | kramabhedena bhedasaṃbhavāt | 
<lb ed="vsa"/>taduktaṃ tautātitaiḥ —</p> 
<p><lg><l>yāvanto yādṛśā ye ca yadarthapratipādane |</l> 
<l>varṇāḥ prajñātasāmarthyāste tathaivāvabodhakāḥ ||</l></lg> iti | 
<lb ed="vsa"/>tasmādyaścobhayoḥ samo doṣo na tenaikaścodyo bhavatīti nyāyādvarṇā- 
<lb ed="vsa"/>nāmeva vācakatvopapattau nātiriktasphoṭakalpanāvakalpata iti cet- 
<lb ed="vsa"/>tadetatkāśakuśāvalambanakalpam | vikalpānupapatteḥ | kiṃ varṇamātraṃ 
<lb ed="vsa"/>padapratyayāvalambanaṃ varṇasamūho vā | nādyaḥ | parasparavilakṣaṇavarṇa- 
<lb ed="vsa"/>mālāyāmabhinnaṃ nimittaṃ puṣpeṣu vinā sūtraṃ mālāpratyayavadityekaṃ pada- 
<lb ed="vsa"/>miti pratipatteranupapatteḥ | nāpi dvitīyaḥ | uccaritapradhvastānāṃ 
<lb ed="vsa"/>varṇānāṃ samūhabhāvāsaṃbhavāt | tatra hi samūhavyapadeśo ye padārthā 
<lb ed="vsa"/>ekasminpradeśe sahāvasthitatayā bahavonubhūyante | yathaikasminpradeśe 
<lb ed="vsa"/>sahāvasthitatayānubhūyamāneṣu dhavakhadirapalāśādiṣu samūhavyapadeśo 
<lb ed="vsa"/>yathā vā gajanaraturagādiṣu | na ca te varṇāstathānubhūyante | utpa- 
<pb n="303"/> 
<lb ed="vsa"/>nnapradhvastatvāt | abhivyaktipakṣepi krameṇaivābhivyaktiḥ | samūhāsaṃbha- 
<lb ed="vsa"/>vāt | nāpi varṇeṣu kālpanikaḥ samūhaḥ kalpanīyaḥ | parasparā- 
<lb ed="vsa"/>śrayaprasaṅgāt | ekārthapratyāyakatvasiddhau tadupādhinā varṇeṣu padatva- 
<lb ed="vsa"/>pratītistatsiddhāvekārthapratyāyakatvasiddhiriti | tasmādvarṇānāṃ vāca- 
<lb ed="vsa"/>katvāsaṃbhavātsphoṭobhyupagantavyaḥ |</p> 
<p>nanu sphoṭavyañjakatāpakṣepi prāguktavikalpaprasareṇa ghaṭṭakuṭīprabhā- 
<lb ed="vsa"/>tāyitamiti cet — tadetanmanorājyavijṛmbhaṇam | vaiṣamyasaṃbhavāt | 
<lb ed="vsa"/>tathā hi | abhivyañjakopi prathamo dhvaniḥ sphoṭamasphuṭamabhivyanakti | 
<lb ed="vsa"/>uttarottarābhivyañjakakrameṇa sphuṭaṃ sphuṭataraṃ sphuṭatamam | yathā 
<lb ed="vsa"/>svādhyāyaḥ sakṛtpaṭhyamāno nāvadhāryate | abhyāsena tu sphuṭāva- 
<lb ed="vsa"/>sāyaḥ | yathā vā ratnatattvaṃ prathamapratītau sphuṭaṃ na cakāsti | carame 
<lb ed="vsa"/>cetasi yathāvadabhivyajyate |</p> 
<p><lg><l>nādairāhitabījāyāmantyena dhvaninā saha |</l> 
<l>āvṛttiparipākāyāṃ buddhau śabdovadhāryate ||</l></lg> (vākyapa. 1 | 85) 
<pb n="304"/> 
<lb ed="vsa"/>iti prāmāṇikokteḥ | tasmādasmācchabdādarthaṃ pratipadyāmaha iti vyava- 
<lb ed="vsa"/>hāravaśādvarṇānāmarthavācakatvānupapatteḥ prathame kāṇḍe tatrabhavadbhi- 
<lb ed="vsa"/>rbhartṛharibhirabhihitatvānniravayavamarthapratyāyakaṃ śabdatattvaṃ sphoṭākhya- 
<lb ed="vsa"/>mabhyupagantavyamiti | etatsarvaṃ paramārthasaṃvillakṣaṇasattājātireva 
<lb ed="vsa"/>sarveṣāṃ śabdānāmartha iti pratipādanapare jātisamuddeśe pratipādi- 
<lb ed="vsa"/>tam |</p> 
<p>yadi sattaiva sarveṣāṃ śabdānāmarthastarhi sarveṣāṃ śabdānāṃ paryāyatā 
<lb ed="vsa"/>syāt | tathā ca kvacidapi yugapattricaturapadaprayogāyoga iti mahaccā- 
<lb ed="vsa"/>turyamāyuṣmataḥ | taduktam —</p> 
<p><lg><l>paryāyāṇāṃ prayogo hi yaugapadyena neṣyate |</l> 
<l>paryāyeṇaiva te yasmādvadantyarthaṃ na saṃhatāḥ ||</l></lg> iti | 
<lb ed="vsa"/>tasmādayaṃ pakṣo na kṣodakṣama iti cet — tadetadgaganaromanthakalpam | 
<lb ed="vsa"/>nīlalohitapītādyuparañjakadravyabhedena sphaṭikamaṇeriva saṃbandhibhedā- 
<lb ed="vsa"/>tsattāyāstadātmanā bhedena pratipattisiddhau gosattādirūpagotvādi- 
<lb ed="vsa"/>bhedanibandhanavyavahāravailakṣaṇyopapatteḥ | tathā cāptavākyam —</p> 
<p><lg><l>sphaṭikaṃ vimalaṃ dravyaṃ yathā yuktaṃ pṛthakpṛthak |</l> 
<l>nīlalohitapītādyaistadvarṇamupalabhyate ||</l></lg> iti | 
<lb ed="vsa"/>tathā hariṇāpyuktam —</p> 
<p><lg><l>saṃbandhibhedātsattaiva bhidyamānā gavādiṣu |</l> 
<l>jātirityucyate tasyāṃ sarve śabdā vyavasthitāḥ ||</l></lg> 
<pb n="305"/></p> 
<p><lg><l>tāṃ prātipadikārthaṃ ca dhātvarthaṃ ca pracakṣate |</l> 
<l>sā nityā sā mahānātmā tāmāhustvatalādayaḥ ||</l></lg> iti | 
<lb ed="vsa"/>āśrayabhūtaiḥ saṃbandhibhirbhidyamānā kalpitabhedā gavāśvādiṣu sattaiva 
<lb ed="vsa"/>mahāsāmānyameva jātiḥ | gotvādikamaparaṃ sāmānyaṃ paramārthatastato 
<lb ed="vsa"/>bhinnaṃ na bhavati | gosattaiva gotvaṃ nāparamanvayi pratibhāsate | evama- 
<lb ed="vsa"/>śvasattāśvatvamityādi vācyam | evaṃ ca tasyāmeva gavādibheda- 
<lb ed="vsa"/>bhinnāyāṃ sattāyāṃ jātau sarve gośabdādayo vācakatvena vyava- 
<lb ed="vsa"/>sthitāḥ | prātipadikārthaśca satteti prasiddham | bhāvavacano dhātu- 
<lb ed="vsa"/>riti pakṣe bhāvaḥ sattaiveti dhātvarthaḥ sattā bhavatyeva | kriyāvacano 
<lb ed="vsa"/>dhāturiti pakṣepi</p> 
<p><lg><l>jātimanye kriyāmāhuranekavyaktivartinīm |</l></lg> 
<lb ed="vsa"/>iti kriyāsamuddeśe kriyāyā jātirūpatvapratipādanāddhātvarthaḥ sattā 
<lb ed="vsa"/>bhavatyeva | tasya bhāvastvatalau (pāṇi. sū. 5 | 1 | 119) iti 
<lb ed="vsa"/>bhāvārthe tvatalādīnāṃ vidhānātsattāvācitvaṃ yuktam | sā ca satto- 
<lb ed="vsa"/>dayavyayavaidhuryānnityā | sarvasya prapañcasya tadvivartatayā deśataḥ 
<lb ed="vsa"/>kālato vastutaśca paricchedarāhityātsā sattā mahānātmeti vyapa- 
<lb ed="vsa"/>diśyata iti kārikādvayārthaḥ | 
<pb n="306"/></p> 
<p>dravyapadārthavādinopi naye saṃvillakṣaṇaṃ tattvameva sarvaśabdārtha iti 
<lb ed="vsa"/>saṃbandhasamuddeśe samarthitam —</p> 
<p><lg><l>satyaṃ vastu tadākārairasatyairavadhāryate |</l> 
<l>asatyopādhibhiḥ śabdaiḥ satyamevābhidhīyate ||</l></lg></p> 
<p><lg><l>adhruveṇa nimittena devadattagṛhaṃ yathā |</l> 
<l>gṛhītaṃ gṛhaśabdena śuddhamevābhidhīyate ||</l></lg> iti | 
<lb ed="vsa"/>bhāṣyakāreṇāpi siddhe śabdārthasaṃbandha ityetadvārtikavyākhyānāvasare 
<pb n="307"/> 
<lb ed="vsa"/>dravyaṃ hi nityamityanena granthenāsatyopādhyavacchinnaṃ brahmatattvaṃ dravyaśa- 
<lb ed="vsa"/>bdavācyaṃ sarvaśabdārtha iti nirūpitam |</p> 
<p>jātiśabdārthavācino vājapyāyanasya mate gavādayaḥ śabdā bhinna- 
<lb ed="vsa"/>dravyasamavetajātimabhidadhati | tasyāmavagāhyamānāyāṃ tatsaṃbandhā- 
<lb ed="vsa"/>ddravyamavagamyate | śuklādayaḥ śabdā guṇasamavetāṃ jātimācakṣate | 
<lb ed="vsa"/>guṇe tatsaṃbandhātpratyayaḥ | dravye saṃbandhisaṃbandhāt | saṃjñāśabdānāmu- 
<pb n="308"/> 
<lb ed="vsa"/>tpattiprabhṛtyā vināśācchaiśavakaumārayauvanādyavasthādibhedepi sa e- 
<lb ed="vsa"/>vāyamityabhinnapratyayabalātsiddhā devadattatvādijātirabhyupagantavyā | 
<lb ed="vsa"/>kriyāsvapi jātirālakṣyate | saiva dhātuvācyā | pacatītyādāvanuvṛtta- 
<lb ed="vsa"/>pratyayasya prādurbhāvāt | dravyapadārthavādivyāḍinaye śabdasya vyaktire- 
<lb ed="vsa"/>vābhidheyatayā pratibhāsate | jātistūpalakṣaṇatayeti nānantyādido- 
<lb ed="vsa"/>ṣāvakāśaḥ | pāṇinyācāryasyobhayaṃ saṃmatam | yato jātipadārthamabhyupa- 
<lb ed="vsa"/>gamya jātyākhyāyāmekasminbahuvacanamanyatarasyām (pāṇi. sū. 1 | 2 | 58) 
<lb ed="vsa"/>ityādivyavahāraḥ | dravyapadārthamaṅgīkṛtya sarūpāṇāmekaśeṣa ekavi- 
<lb ed="vsa"/>bhaktau (pāṇi. sū. 1 | 2 | 64) ityādiḥ | vyākaraṇasya sarvapārṣadatvānma- 
<lb ed="vsa"/>tadvayābhyugapame na kaścidvirodhaḥ | tasmādadvayaṃ satyaṃ paraṃ brahmatattvaṃ 
<lb ed="vsa"/>sarvaśabdārtha iti sthitam | taduktam — 
<pb n="309"/></p> 
<p><lg><l>tasmācchaktivibhāgena satyaḥ sarvaḥ sadātmakaḥ |</l> 
<l>ekorthaḥ śabdavācyatve bahurūpaḥ prakāśate ||</l></lg> iti | 
<lb ed="vsa"/>satyasvarūpamapi hariṇoktaṃ saṃbandhasamuddeśe —</p> 
<p><lg><l>yatra draṣṭā ca dṛśyaṃ ca darśanaṃ cāvikalpitam |</l> 
<l>tasyaivārthasya satyatvamāhustrayyantavedinaḥ ||</l></lg> iti | 
<lb ed="vsa"/>dravyasamuddeśepi —</p> 
<p><lg><l>vikārāpagame satyaṃ suvarṇaṃ kuṇḍale yathā |</l> 
<l>vikārāpagamo yatra tāmāhuḥ prakṛtiṃ parām ||</l></lg> iti |</p> 
<p>abhyupagatādvitīyatvanirvāhāya vācyavācakayoravibhāgaḥ prada- 
<lb ed="vsa"/>rśitaḥ —</p> 
<p><lg><l>vācyā sā sarvaśabdānāṃ śabdācca na pṛthaktataḥ |</l> 
<l>apṛthaktvepi saṃbandhastayorjīvātmanoriva ||</l></lg> iti | 
<lb ed="vsa"/>tattadupādhiparikalpitabhedabahulatayā vyavahārasyāvidyāmātrakalpita- 
<lb ed="vsa"/>tvena pratiniyatākāropadhīyamānarūpabhedaṃ brahmatattvaṃ sarvaśabdaviṣayaḥ | 
<lb ed="vsa"/>abhede ca pāramārthike saṃvṛtivaśādvyavahāradaśāyāṃ svapnāvasthāvadu- 
<lb ed="vsa"/>ccāvacaḥ prapañco vivartata iti kārikārthaḥ | tadāhurvedāntavādani- 
<lb ed="vsa"/>puṇāḥ —</p> 
<p><lg><l>yathā svapnaprapañcoyaṃ mayi māyāvijṛmbhitaḥ |</l> 
<l>evaṃ jāgratprapañcopi mayi māyāvijṛmbhitaḥ ||</l></lg> iti | 
<pb n="310"/> 
<lb ed="vsa"/>taditthaṃ kūṭasthe parasminbrahmaṇi saccidānandarūpe pratyagabhinne- 
<lb ed="vsa"/>vagatenādyavidyānivṛttau tādṛgbrahmātmanāvasthānalakṣaṇaṃ niḥśreyasaṃ 
<lb ed="vsa"/>setsyati |</p> 
<p><lg><l>śabdabrahmaṇi niṣṇātaḥ paraṃ brahmādhigacchati |</l></lg> 
<lb ed="vsa"/>ityabhiyuktokteḥ | tathā ca śabdānuśāsanaśāstrasya niḥśreyasa- 
<lb ed="vsa"/>sādhanatvaṃ siddham | taduktam —</p> 
<p><lg><l>taddvāramapavargasya vāṅmalānāṃ cikitsitam |</l> 
<l>pavitraṃ sarvavidyānāmadhividyaṃ pracakṣate ||</l></lg> (vākyapa. 1 | 14) iti |</p> 
<p>tathā —</p> 
<p><lg><l>idamādyaṃ padasthānaṃ siddhisopānaparvaṇām |</l> 
<l>iyaṃ sā mokṣamāṇānāmajihmā rājapaddhatiḥ ||</l></lg> (vākyapa. 1 | 16) iti | 
<lb ed="vsa"/>tasmādvyākaraṇaśāstraṃ paramapuruṣārthasādhanatayādhyetavyamiti siddham ||</p> 
<trailer>iti śrīmatsāyaṇamādhavīye sarvadarśanasaṃgrahe pāṇinidarśanam ||</trailer>
</div> 
<div n="14"><pb n="311"/> 
<head>atha sāṃkhyadarśanam || 14 ||</head>
<p>atha sāṃkhyairākhyāte pariṇāmavāde paripanthini jāgarūke kathaṃ- 
<lb ed="vsa"/>kāraṃ vivartavāda ādaraṇīyo bhavet | eṣa hi teṣāmāghoṣaḥ | saṃkṣe- 
<lb ed="vsa"/>peṇa hi sāṃkhyaśāstre catasro vidhāḥ saṃbhāvyante | kaścidarthaḥ prakṛti- 
<lb ed="vsa"/>reva kaścidvikṛtiḥ prakṛtiśca kaścidvikṛtireva kaścidanubhaya iti |</p> 
<p>tatra kevalā prakṛtiḥ pradhānapadena vedanīyā mūlaprakṛtiḥ | 
<lb ed="vsa"/>nāsāvanyasya kasyacidvikṛtiḥ | prakarotīti prakṛtiriti vyutpattyā 
<lb ed="vsa"/>sattvarajastamoguṇānāṃ sāmyāvasthāyā abhidhānāt | taduktaṃ 
<lb ed="vsa"/>mūlaprakṛtiravikṛtiḥ (sāṃ. kā. 3) iti | mūlaṃ cāsau prakṛtiśca 
<lb ed="vsa"/>mūlaprakṛtiḥ | mahadādeḥ kāryakalāpasyāsau mūlaṃ na tvasya pradhānasya 
<pb n="312"/>
<supplied xml:lang="en" resp="#sarit-encoder-sarvadarsanasamgraha">No text of the Sarvadarśanasaṃgraha on this page, only commentary.</supplied>
<pb n="313"/>
<supplied xml:lang="en" resp="#sarit-encoder-sarvadarsanasamgraha">No text of the Sarvadarśanasaṃgraha on this page, only commentary.</supplied>
<pb n="314"/>
<supplied xml:lang="en" resp="#sarit-encoder-sarvadarsanasamgraha">No text of the Sarvadarśanasaṃgraha on this page, only commentary.</supplied>
<pb n="315"/>
<supplied xml:lang="en" resp="#sarit-encoder-sarvadarsanasamgraha">No text of the Sarvadarśanasaṃgraha on this page, only commentary.</supplied>
<pb n="316"/> 
<lb ed="vsa"/>mūlāntaramasti | anavasthāpātāt | na ca bījāṅkuravadanavasthādoṣo 
<lb ed="vsa"/>na bhavatīti vācyam | pramāṇābhāvāditi bhāvaḥ | 
<pb n="317"/></p> 
<p>vikṛtayaśca prakṛtayaśca mahadahaṃkāratanmātrāṇi | tadapyuktaṃ 
<lb ed="vsa"/>mahadādyāḥ prakṛtivikṛtayaḥ sapta (sāṃ. kā. 3) iti | asyārthaḥ | 
<lb ed="vsa"/>prakṛtayaśca tā vikṛtayaśceti prakṛtivikṛtayaḥ sapta mahadādīni 
<lb ed="vsa"/>tattvāni | tatrāntaḥkaraṇādipadavedanīyaṃ mahattattvamahaṃkārasya prakṛtiḥ | 
<lb ed="vsa"/>mūlaprakṛtestu vikṛtiḥ | evamahaṃkāratattvamabhimānāparanāmadheyaṃ 
<lb ed="vsa"/>mahato vikṛtiḥ | prakṛtiśca tadevāhaṃkāratattvaṃ tāmasaṃ satpañca- 
<lb ed="vsa"/>tanmātrāṇāṃ sūkṣmābhidhānām | tadeva sāttvikaṃ satprakṛtirekādaśe- 
<lb ed="vsa"/>ndriyāṇāṃ buddhīndriyāṇāṃ cakṣuḥśrotraghrāṇarasanātvagākhyānāṃ karmendri- 
<lb ed="vsa"/>yāṇāṃ vākpāṇipādapāyūpasthākhyānāmubhayātmakasya manasaśca | 
<lb ed="vsa"/>rajasastūbhayatra kriyotpādanadvāreṇa kāraṇatvamastīti na vaiyarthyam | 
<lb ed="vsa"/>taduktamīśvarakṛṣṇena —</p> 
<p><lg><l>abhimānohaṃkārastasmāddvividhaḥ pravartate sargaḥ |</l> 
<l>ekādaśakaraṇagaṇastanmātrāpañcakaṃ caiva ||</l></lg></p> 
<p><lg><l>sāttvika ekādaśakaḥ pravartate vaikṛtādahaṃkārāt |</l> 
<l>bhūtādestanmātraḥ sa tāmasastaijasādubhayam ||</l></lg> 
<pb n="318"/></p> 
<p><lg><l>buddhīndriyāṇi cakṣuḥśrotraghrāṇarasanatvagākhyāni |</l> 
<l>vākpāṇipādapāyūpasthāḥ karmendriyāṇyāhuḥ ||</l></lg></p> 
<p><lg><l>ubhayātmakamatra manaḥ saṃkalpakamindriyaṃ ca sādharmyāt |</l></lg> (sāṃ. kā. 24 — 27) iti | 
<lb ed="vsa"/>vivṛtaṃ ca tattvakaumudyāmācāryavācaspatibhiḥ |</p> 
<p>kevalā vikṛtistu viyadādīni pañca mahābhūtāni ekādaśendriyāṇi 
<lb ed="vsa"/>ca | taduktaṃ ṣoḍaśakastu vikāraḥ (sāṃ. kā. 3) iti | ṣoḍaśa- 
<lb ed="vsa"/>saṃkhyāvacchinno gaṇaḥ ṣoḍaśako vikāra eva na prakṛtirityarthaḥ | 
<lb ed="vsa"/>yadyapi pṛthivyādayo goghaṭādīnāṃ prakṛtistathāpi na te pṛthivyādibhya- 
<lb ed="vsa"/>stattvāntaramiti na prakṛtiḥ | tattvāntaropādānatvaṃ ceha prakṛtitva- 
<lb ed="vsa"/>mabhimatam | goghaṭādīnāṃ sthūlatvendriyagrāhyatvayoḥ samānatvena 
<pb n="319"/> 
<lb ed="vsa"/>tattvāntaratvābhāvaḥ | tatra śabdasparśarūparasagandhatanmātrebhyaḥ pūrva- 
<lb ed="vsa"/>pūrvasūkṣmabhūtasahitebhyaḥ pañca mahābhūtāni viyadādīni krameṇaika- 
<lb ed="vsa"/>dvitricatuṣpañcaguṇāni jāyante | indriyasṛṣṭistu prāgevoktā | 
<lb ed="vsa"/>taduktam —</p> 
<p><lg><l>prakṛtermahāṃstatohaṃkārastasmādgaṇaśca ṣoḍaśakaḥ |</l> 
<l>tasmādapi ṣoḍaśakātpañcabhyaḥ pañca bhūtāni ||</l></lg> (sāṃ. kā. 22) iti | 
<pb n="320"/></p> 
<p>anubhayātmakaḥ puruṣaḥ | taduktaṃ na prakṛtirna vikṛtiḥ puruṣaḥ 
<lb ed="vsa"/>(sāṃ. kā. 3) iti | puruṣastu kūṭasthanityo'pariṇāmī na kasyaci- 
<lb ed="vsa"/>tprakṛtirnāpi vikṛtiḥ kasyacidityarthaḥ |</p> 
<p>etatpañcaviṃśatitattvasādhakatvena pramāṇatrayamabhimatam | tadapyu- 
<lb ed="vsa"/>ktam —</p> 
<p><lg><l>dṛṣṭamanumānamāptavacanaṃ ca sarvapramāṇasiddhatvāt |</l> 
<l>trividhaṃ pramāṇamiṣṭaṃ prameyasiddhiḥ pramāṇāddhi ||</l></lg> (sāṃ. kā. 4) iti |</p> 
<p>iha kāryakāraṇabhāve caturdhā vipratipattiḥ prasarati | asataḥ 
<pb n="321"/> 
<lb ed="vsa"/>sajjāyata iti saugatāḥ saṃgirante | naiyāyikādayaḥ sato'sajjāyata 
<lb ed="vsa"/>iti | vedāntinaḥ sato vivartaḥ kāryajātaṃ na vastusaditi | sāṃkhyāḥ 
<lb ed="vsa"/>punaḥ sataḥ sajjāyata iti | 
<pb n="322"/></p> 
<p>tatrāsataḥ sajjāyata iti na prāmāṇikaḥ pakṣaḥ | asato nirupā- 
<lb ed="vsa"/>khyasya śaśaviṣāṇavatkāraṇatvānupapatteḥ | tucchātucchayostādātmyā- 
<lb ed="vsa"/>nupapatteśca |</p> 
<p>nāpi sato'sajjāyate | kārakavyāpārātprāgasataḥ śaśaviṣāṇava- 
<lb ed="vsa"/>tsattāsaṃbandhalakṣaṇotpattyanupapatteḥ | na hi nīlaṃ nipuṇatamenāpi pītaṃ 
<lb ed="vsa"/>kartuṃ pāryate | nanu sattvāsattve ghaṭasya dharmāviti cet — tadacāru | 
<lb ed="vsa"/>asati dharmiṇi taddharma iti vyapadeśānupapattyā dharmiṇaḥ sattvāpatteḥ |</p> 
<p>tasmātkārakavyāpārātprāgapi kāryaṃ sadeva | sataścābhivyaktirupa- 
<lb ed="vsa"/>padyate | yathā pīḍanena tileṣu tailasya dohanena saurabheyīṣu payasaḥ | 
<pb n="323"/> 
<lb ed="vsa"/>asataḥ kāraṇe kimapi nidarśanaṃ na dṛśyate | kiṃ ca kāryeṇa kāraṇaṃ 
<lb ed="vsa"/>saṃbaddhaṃ tajjanakamasaṃbaddhaṃ vā | prathame kāryasya sattvamāyātam | sato- 
<lb ed="vsa"/>reva saṃbandha iti niyamāt | carame sarvaṃ kāryajātaṃ sarvasmājjāyeta | 
<lb ed="vsa"/>asaṃbaddhatvāviśeṣāt | tadākhyāyi sāṃkhyācāryaiḥ —</p> 
<p><lg><l>asattvānnāsti saṃbandhaḥ kāraṇaiḥ sattvasaṅgibhiḥ |</l> 
<l>asaṃbaddhasya cotpattimicchato na vyavasthitiḥ ||</l></lg> iti | 
<lb ed="vsa"/>athaivamucyetāsaṃbaddhamapi tattadeva janayati yatra yacchaktam | 
<lb ed="vsa"/>śaktiśca kāryadarśanonneyeti | tanna saṃgacchate | tileṣu tailajananaśakti- 
<pb n="324"/> 
<lb ed="vsa"/>rityatra tailasyāsattve saṃbaddhatvāsaṃbaddhatvavikalpena tacchaktiriti 
<lb ed="vsa"/>nirūpaṇāyogāt | kāryakāraṇayorabhedācca kāraṇātpṛthakkāryasya sattvaṃ 
<lb ed="vsa"/>na bhavati | paṭastantubhyo na bhidyate | taddharmatvāt | na yadevaṃ na tadevaṃ 
<lb ed="vsa"/>yathā goraśvaḥ | taddharmaśca paṭaḥ | tasmānnārthāntaram | tarhi pratyekaṃ ta eva 
<lb ed="vsa"/>prāvaraṇakāryaṃ kuryuriti cenna | saṃsthānabhedenāvirbhūtapaṭabhāvānāṃ 
<lb ed="vsa"/>prāvaraṇārthakriyākāritvopapatteḥ | yathā hi kūrmasyāṅgāni kūrmaśarīre 
<lb ed="vsa"/>niviśamānāni tirobhavanti niḥsaranti cāvirbhavanti evaṃ kāra- 
<lb ed="vsa"/>ṇasya tantvādeḥ paṭādayo viśeṣā niḥsaranta āvirbhavanta utpadyanta 
<lb ed="vsa"/>ityucyante | niviśamānāstirobhavanto vinaśyantītyucyante | na puna- 
<lb ed="vsa"/>rasatāmutpattiḥ satāṃ vā vināśaḥ | yathoktaṃ bhagavadgītāyām —</p> 
<p><lg><l>nāsato vidyate bhāvo nābhāvo vidyate sataḥ |</l></lg> (gī. 2 | 16) iti | 
<lb ed="vsa"/>tataśca kāryānumānāttatpradhānasiddhiḥ | taduktam — 
<pb n="325"/></p> 
<p><lg><l>asadakaraṇādupādānagrahaṇātsarvasaṃbhavābhāvāt |</l> 
<l>śaktasya śakyakaraṇātkāraṇabhāvācca satkāryam ||</l></lg> (sāṃ. kā. 9) iti |</p> 
<p>nāpi sato brahmatattvasya vivartaḥ prapañcaḥ | bādhānupalambhāt | 
<lb ed="vsa"/>adhiṣṭhānāropyayościjjaḍayoḥ kaladhautaśuktyādivatsārūpyābhāve- 
<lb ed="vsa"/>nāropāsaṃbhavācca | 
<pb n="326"/></p> 
<p>tataśca sukhaduḥkhamohātmakasya prapañcasya tathāvidhakāraṇamavadhāra- 
<lb ed="vsa"/>ṇīyam | tathā ca prayogaḥ — vimataṃ bhāvajātaṃ sukhaduḥkhamohātmakakā- 
<lb ed="vsa"/>raṇakaṃ tadanvitatvāt | yadyenānvīyate tattatkāraṇakaṃ yathā rucakā- 
<lb ed="vsa"/>dikaṃ suvarṇānvitaṃ suvarṇakāraṇakam | tathā cedaṃ tasmāttatheti | tatra 
<lb ed="vsa"/>jagatkāraṇe yeyaṃ sukhātmakatā tatsattvaṃ yā duḥkhātmakatā tadrajo yā 
<lb ed="vsa"/>ca mohātmakatā tattama iti triguṇātmakakāraṇasiddhiḥ | tathā hi | 
<lb ed="vsa"/>pratyekaṃ bhāvāstraiguṇyavantonubhūyante | yathā maitradāreṣu satyavatyāṃ 
<lb ed="vsa"/>maitrasya sukhamāvirasti | taṃ prati sattvaguṇaprādurbhāvāt | tatsapatnīnāṃ 
<lb ed="vsa"/>duḥkham | tāḥ prati rajoguṇaprādurbhāvāt | tāmalabhamānasya caitrasya 
<lb ed="vsa"/>moho bhavati | taṃ prati tamoguṇasamudbhavāt | evamanyadapi ghaṭādikaṃ 
<lb ed="vsa"/>labhyamānaṃ sukhaṃ karoti | parairapahriyamāṇaṃ duḥkhākaroti | udāsīna- 
<lb ed="vsa"/>syopekṣāviṣayatvenopatiṣṭhate | upekṣāviṣayatvaṃ nāma mohaḥ | muha 
<pb n="327"/> 
<lb ed="vsa"/>vaicitye ityasmāddhātormohaśabdaniṣpatteḥ | upekṣaṇīyeṣu cittavṛttyanu- 
<lb ed="vsa"/>dayāt | tasmātsarvaṃ bhāvajātaṃ sukhaduḥkhamohātmakaṃ triguṇapradhānakā- 
<lb ed="vsa"/>raṇakamavagamyate | tathā ca śvetāśvataropaniṣadi śrūyate —</p> 
<p><lg><l>ajāmekāṃ lohitaśuklakṛṣṇāṃ</l> 
<l>bahvīḥ prajāḥ sṛjamānāṃ sarūpāḥ |</l> 
<l>ajo hyeko juṣamāṇonuśete</l> 
<l>jahātyenāṃ bhuktabhogāmajonyaḥ ||</l></lg> (śve. 4 | 5) iti | 
<lb ed="vsa"/>atra lohitaśuklakṛṣṇaśabdā rañjakatvaprakāśakatvāvarakatvasādharmyā- 
<lb ed="vsa"/>drajaḥsattvatamoguṇatrayapratipādanaparāḥ | 
<pb n="328"/></p> 
<p>nanvacetanaṃ pradhānaṃ cetanānadhiṣṭhitaṃ mahadādikārye na vyāpriyate | 
<lb ed="vsa"/>ataḥ kenaciccetanenādhiṣṭhātrā bhavitavyam | tathā ca sarvārthadarśī 
<lb ed="vsa"/>parameśvaraḥ svīkartavyaḥ syāditi cet-tadasaṃgatam | acetanasyāpi 
<lb ed="vsa"/>pradhānasya prayojanavaśena pravṛttyupapatteḥ | dṛṣṭaṃ cācetanaṃ cetanānadhi- 
<lb ed="vsa"/>ṣṭhitaṃ puruṣārthāya pravartamānaṃ yathā vatsavivṛddhyarthamacetanaṃ kṣīraṃ prava- 
<lb ed="vsa"/>rtate yathā ca jalamacetanaṃ lokopakārāya pravartate tathā prakṛtiraceta- 
<lb ed="vsa"/>nāpi puruṣavimokṣāya pravartsyati | taduktam —</p> 
<p><lg><l>vatsavivṛddhinimittaṃ kṣīrasya yathā pravṛttirajñasya |</l> 
<l>puruṣavimokṣanimittaṃ tathā pravṛttiḥ pradhānasya ||</l></lg> (sāṃ. kā. 57) iti |</p> 
<p>yastu parameśvaraḥ karuṇayā pravartaka iti parameśvarāstitvavādināṃ 
<lb ed="vsa"/>ḍiṇḍimaḥ sa garbhasrāveṇa gataḥ | vikalpānupapatteḥ | sa kiṃ sṛṣṭeḥ prākpra- 
<lb ed="vsa"/>vartate sṛṣṭyuttarakālaṃ vā | ādye śarīrādyabhāvena duḥkhānutpattau 
<lb ed="vsa"/>jīvānāṃ duḥkhaprahāṇecchānupapattiḥ | dvitīye parasparāśrayaprasaṅgaḥ | 
<lb ed="vsa"/>karuṇayā sṛṣṭiḥ sṛṣṭyā ca kāruṇyamiti | tasmādacetanasyāpi ceta- 
<pb n="329"/> 
<lb ed="vsa"/>nānadhiṣṭhitasya pradhānasya mahadādirūpeṇa pariṇāmaḥ puruṣārthaprayuktaḥ 
<lb ed="vsa"/>pradhānapuruṣasaṃyoganimittaḥ | yathā nirvyāpārasyāpyayaskāntasya 
<lb ed="vsa"/>saṃnidhānena lohasya vyāpārastathā nirvyāpārasya puruṣasya saṃnidhānena 
<lb ed="vsa"/>pradhānavyāpāro yujyate | prakṛtipuruṣasaṃbandhaśca paṅgvandhavatparasparāpe- 
<lb ed="vsa"/>kṣānibandhanaḥ | prakṛtirhi bhogyatayā bhoktāraṃ puruṣamapekṣate | puruṣopi 
<lb ed="vsa"/>bhedāgrahādbuddhicchāyāpattyā tadgataṃ duḥkhatrayaṃ vārayamāṇaḥ kaivalyama- 
<lb ed="vsa"/>pekṣate | tatprakṛtipuruṣavivekanibandhanaṃ na ca tadantareṇa yuktamiti 
<lb ed="vsa"/>kaivalyārthaṃ puruṣaḥ pradhānamapekṣate | yathā khalu kaucitpaṅgvandhau pathi 
<lb ed="vsa"/>sārthena gacchantau daivakṛtādupaplavātparityaktasārthau mandamandamita- 
<lb ed="vsa"/>stataḥ paribhramantau bhayākulau daivavaśātsaṃyogamupagacchetām | tatra 
<lb ed="vsa"/>cāndhena paṅguḥ skandhamāropitaḥ | tataḥ paṅgudarśitena mārgeṇāndhaḥ samī- 
<lb ed="vsa"/>hitaṃ sthānaṃ prāpnoti paṅgurapi skandhādhirūḍhaḥ | tathā parasparāpekṣapra- 
<lb ed="vsa"/>dhānapuruṣanibandhanaḥ sargaḥ | yathoktam —</p> 
<p><lg><l>puruṣasya darśanārthaṃ kaivalyārthaṃ tathā pradhānasya |</l> 
<l>paṅgvandhavadubhayorapi saṃbandhastatkṛtaḥ sargaḥ ||</l></lg> (sāṃ. kā. 21) iti | 
<pb n="330"/></p> 
<p>nanu puruṣārthanibandhanā bhavatu prakṛteḥ pravṛttiḥ | nivṛttistu kathamu- 
<lb ed="vsa"/>papadyata iti cet-ucyate | yathā bhartrā dṛṣṭadoṣā svairiṇī bhartāraṃ 
<lb ed="vsa"/>punarnopaiti yathā vā kṛtaprayojanā nartakī nivartate tathā prakṛti- 
<lb ed="vsa"/>rapi | yathoktam —</p> 
<p><lg><l>raṅgasya darśayitvā nivartate nartakī yathā nṛtyāt |</l> 
<l>puruṣasya tathātmānaṃ prakāśya vinivartate prakṛtiḥ ||</l></lg> (sāṃ. kā. 59) iti |</p> 
<p>etacca nirīśvarasāṃkhyaśāstrapravartakakapilādimatānusāriṇāṃ 
<lb ed="vsa"/>matamupanyastam ||</p> 
<trailer>iti śrīmatsāyaṇamādhavīye sarvadarśanasaṃgrahe sāṃkhyadarśanam ||</trailer>
</div> 
<div n="15"><pb n="331"/> 
<head>atha pātañjaladarśanam || 15 ||</head>
<p>sāṃprataṃ seśvarasāṃkhyapravartakapatañjaliprabhṛtimunimatamanuvartamānānāṃ 
<lb ed="vsa"/>matamupanyasyate |</p> 
<p>tatra sāṃkhyapravacanāparanāmadheyaṃ yogaśāstraṃ patañjalipraṇītaṃ pādaca- 
<lb ed="vsa"/>tuṣṭayātmakam | tatra prathame pāde — atha yogānuśāsanam (pāta. yo. 
<lb ed="vsa"/>sū. 1 | 1) iti yogaśāstrārambhapratijñāṃ vidhāya yogaścittavṛttinirodhaḥ 
<lb ed="vsa"/>(pāta. yo. sū. 1 | 2) ityādinā yogalakṣaṇamabhidhāya samādhiṃ sapra- 
<pb n="332"/> 
<lb ed="vsa"/>pañcaṃ niradikṣadbhagavānpatañjaliḥ | dvitīye tapaḥsvādhyāyeśvarapraṇidhā- 
<lb ed="vsa"/>nāni kriyāyogaḥ (pāta. yo. sū. 2 | 1) ityādinā vyutthitacittasya 
<pb n="333"/> 
<lb ed="vsa"/>kriyāyogaṃ yamādīni ca pañca bahiraṅgāṇi sādhanāni | tṛtīye deśaba- 
<lb ed="vsa"/>ndhaścittasya dhāraṇā (pāta. yo. sū. 3 | 1) ityādinā dhāraṇādhyāna- 
<lb ed="vsa"/>samādhitrayamantaraṅgaṃ saṃyamapadavācyaṃ tadavāntaraphalaṃ vibhūtijātam | 
<lb ed="vsa"/>caturthe janmauṣadhimantratapaḥsamādhijāḥ siddhayaḥ (pāta. yo. sū. 4 | 1) 
<lb ed="vsa"/>ityādinā siddhipañcakaprapañcanapuraḥsaraṃ paramaṃ prayojanaṃ kaivalyam | 
<lb ed="vsa"/>pradhānādīni pañcaviṃśatitattvāni prācīnānyeva saṃmatāni | ṣaḍviṃśastu 
<lb ed="vsa"/>parameśvaraḥ kleśakarmavipākāśayairaparāmṛṣṭaḥ puruṣaḥ svecchayā nirmāṇa- 
<pb n="334"/> 
<lb ed="vsa"/>kāyamadhiṣṭhāya laukikavaidikasaṃpradāyapravartakaḥ saṃsārāṅgāre tapyamā- 
<lb ed="vsa"/>nānāṃ prāṇabhṛtāmanugrāhakaśca |</p> 
<p>nanu puṣkarapalāśavannirlepasya tasya tapyabhāvaḥ kathamupapadyate yena 
<lb ed="vsa"/>parameśvaronugrāhakatayā kakṣīkriyata iti cet — uducyate | tāpakasya 
<lb ed="vsa"/>rajasaḥ sattvameva tapyaṃ buddhyātmanā pariṇatamiti sattve paritapyamāne 
<lb ed="vsa"/>tadāropavaśena tadabhedāvagāhipuruṣopi tapyata ityucyate | taduktamā- 
<lb ed="vsa"/>cāryaiḥ —</p> 
<p><lg><l>sattvaṃ tapyaṃ buddhibhāvena vṛttaṃ bhāvā ye vā rājasāstāpakāste |</l> 
<l>tapyābhedagrāhiṇī tāmasī yā vṛttistasyāṃ tapya ityukta ātmā ||</l></lg> 
<lb ed="vsa"/>iti | pañcaśikhenāpyuktam — apariṇāminī hi bhoktṛśaktirapratisaṃkramā 
<pb n="335"/> 
<lb ed="vsa"/>ca pariṇāminyarthe pratisaṃkrānteva tadvṛttimanupatatīti | bhoktṛśakti- 
<lb ed="vsa"/>riti cicchaktirucyate | sā cātmaiva | pariṇāminyarthe buddhitattve prati- 
<lb ed="vsa"/>saṃkrānteva pratibimbiteva tadvṛttimanupatatīti buddhau pratibimbitā 
<lb ed="vsa"/>sā cicchaktirbuddhicchāyāpattyā buddhivṛttyanukāravatīti bhāvaḥ | tathā 
<lb ed="vsa"/>śuddhopi puruṣaḥ pratyayaṃ bauddhamanupaśyati tamanupaśyannatadātmāpi 
<lb ed="vsa"/>tadātmaka iva pratibhāsata iti | itthaṃ tapyamānasya puruṣasyādaranaira- 
<lb ed="vsa"/>ntaryadīrdhakālānubandhiyamaniyamādyaṣṭāṅgayogānuṣṭhānena parameśvarapraṇi- 
<lb ed="vsa"/>dhānena ca sattvapuruṣānyatākhyātāvanupaplavāyāṃ jātāyāmavidyādayaḥ 
<lb ed="vsa"/>pañca kleśāḥ samūlakāṣaṃ kaṣitā bhavanti | kuśalākuśalāśca karmā- 
<pb n="336"/> 
<lb ed="vsa"/>śayāḥ samūlaghātaṃ hatā bhavanti | tataśca puruṣasya nirlepasya kaivalye- 
<lb ed="vsa"/>nāvasthānaṃ kaivalyamiti siddham |</p> 
<p>tatrātha yogānuśāsanam (pāta. yo. sū. 1 | 1) iti prathamasūtreṇa 
<lb ed="vsa"/>prekṣāvatpravṛttyaṅgaṃ viṣayaprayojanasaṃbandhādhikārirūpamanubandhacatuṣṭayaṃ 
<lb ed="vsa"/>pratipādyate |</p> 
<p>atrāthaśabdodhikārārthaḥ svīkriyate | athaśabdasyānekārthatve 
<lb ed="vsa"/>saṃbhavati kathamārambhārthatvapakṣe pakṣapātaḥ saṃbhavet | athaśabdasya maṅga- 
<lb ed="vsa"/>lādyanekārthatvaṃ nāmaliṅgānuśāsanenānuśiṣṭaṃ</p> 
<p>maṅgalānantarārambhapraśnakārtsnyeṣvatho atha | (ama. ko. 3 | 3 | 246) 
<pb n="337"/> 
<lb ed="vsa"/>iti | atra praśnakārtsnyayorasaṃbhavepyānantaryamaṅgalapūrvaprakṛtāpekṣārambha- 
<lb ed="vsa"/>lakṣaṇānāṃ caturṇāmarthānāṃ saṃbhavādārambhārthatvānupapattiriti cet —</p> 
<p>maivaṃ maṃsthāḥ | vikalpāsahatvāt | ānantaryamathaśabdārtha iti pakṣe 
<lb ed="vsa"/>yataḥ kutaścidānantaryaṃ pūrvavṛttaśamādyasādhāraṇātkāraṇādānantaryaṃ 
<lb ed="vsa"/>vā | na prathamaḥ |</p> 
<p>na hi kaścitkṣaṇamapi jātu tiṣṭhatyakarmakṛt | (gī. 3 | 5) 
<lb ed="vsa"/>iti nyāyena sarvo janturavaśyaṃ kiṃcitkṛtvā kiṃcitkarotyeveti tasyā- 
<lb ed="vsa"/>bhidhānamantareṇāpi prāptatayā tadarthāthaśabdaprayogavaiyarthyaprasakteḥ | na 
<lb ed="vsa"/>caramaḥ | śamādyanantaraṃ yogasya pravṛttāvapi tasyānuśāsanapravṛttyanuba- 
<lb ed="vsa"/>ndhatvenopāttatayā śabdataḥ prādhānyābhāvāt | na ca śabdataḥ pradhāna- 
<lb ed="vsa"/>bhūtasyānuśāsanasya śamādyānantaryamathaśabdārthaḥ kiṃ na syāditi vadi- 
<lb ed="vsa"/>tavyam | anuśāsanamiti hi śāstramāha | anuśiṣyate vyākhyāyate 
<pb n="338"/> 
<lb ed="vsa"/>lakṣaṇabhedopāyaphalasahito yogo yena tadanuśāsanamiti vyutpatteḥ | 
<lb ed="vsa"/>anuśāsanasya ca tattvajñānacikhyāpayiṣānantarabhāvitvena śamadamā- 
<lb ed="vsa"/>dyānantaryaniyamābhāvāt | jijñāsājñānayostu śamādyānantaryamāmnā- 
<lb ed="vsa"/>yate — tasmācchānto dānta uparatastitikṣuḥ samāhito bhūtvātmanyevā- 
<lb ed="vsa"/>tmānaṃ paśyet (bṛ. 4 | 4 | 23) ityādinā | nāpi tattvajñānacikhyāpa- 
<lb ed="vsa"/>yiṣānantaryamathaśabdārthaḥ | tasya saṃbhavepi śrotṛpratipattipravṛttyoranupa- 
<pb n="339"/> 
<lb ed="vsa"/>yogenānabhidheyatvāt | tavāpi niḥśreyasahetutayā yogānuśāsanaṃ 
<lb ed="vsa"/>pramitaṃ na vā | ādye tadabhāvepyupādeyatvaṃ bhavet | dvitīye tadbhāvepi 
<lb ed="vsa"/>heyatvaṃ syāt | pramitaṃ cāsya niḥśreyasanidānatvam |</p> 
<p>adhyātmayogādhigamena devaṃ matvā dhīro harṣaśokau jahāti | (kā. 2 | 12) iti śruteḥ |</p> 
<p>samādhāvacalā buddhistadā yogamavāpsyasi | (gī. 2 | 53) 
<pb n="340"/> 
<lb ed="vsa"/>iti smṛteśca | ata eva śiṣyapraśnatapaścaraṇarasāyanopayogādyānantaryaṃ 
<lb ed="vsa"/>parākṛtam | athāto brahmajijñāsā (bra. sū. 1 | 1 | 1) ityatra tu brahma- 
<lb ed="vsa"/>jijñāsāyā anadhikāryatvenādhikārārthatvaṃ parityajya sādhanacatuṣṭaya- 
<lb ed="vsa"/>saṃpattiviśiṣṭādhikārisamarpaṇāya śamadamādivākyavihitācchamāde- 
<lb ed="vsa"/>rānantaryamathaśabdārtha iti śaṃkarācāryairniraṭaṅki |</p> 
<p>atha mā nāma bhūdānantaryārthothaśabdaḥ | maṅgalārthaḥ kiṃ na syāt | 
<pb n="341"/> 
<lb ed="vsa"/>na syāt | maṅgalasya vākyārthe samanvayābhāvāt | agarhitābhīṣṭāvā- 
<lb ed="vsa"/>ptirmaṅgalam | abhīṣṭaṃ ca sukhāvāptiduḥkhaparihārarūpatayeṣṭam | yogā- 
<lb ed="vsa"/>nuśāsanasya ca sukhaduḥkhanivṛttyoranyataratvābhāvānna maṅgalatā | tathā 
<lb ed="vsa"/>ca yogānuśāsanaṃ maṅgalamiti na saṃpanīpadyate | mṛdaṅgadhvanerivātha- 
<lb ed="vsa"/>śabdaśravaṇasya kāryatayā maṅgalasya vācyatvalakṣyatvayorasaṃbhavācca | yathā- 
<lb ed="vsa"/>rthikārtho vākyārthe na niviśate tathā kāryamapi na niviśeta | apa- 
<lb ed="vsa"/>dārthatvāviśeṣāt | padārtha eva hi vākyārthe samanvīyate | anyathā 
<lb ed="vsa"/>śabdapramāṇakānāṃ śābdī hyākāṅkṣā śabdenaiva pūryata iti mudrābhaṅgaḥ 
<lb ed="vsa"/>kṛto bhavet | nanu prāripsitaprabandhaparisamāptiparipanthipratyūhavyūha- 
<lb ed="vsa"/>praśamanāya śiṣṭācāraparipālanāya ca śāstrārambhe maṅgalācaraṇa- 
<lb ed="vsa"/>manuṣṭheyam | maṅgalādīni maṅgalamadhyāni maṅgalāntāni ca śāstrāṇi 
<lb ed="vsa"/>prathante āyuṣmatpuruṣakāṇi vīrapuruṣakāṇi ca bhavanti (pāta. 
<lb ed="vsa"/>bhā. pṛ. 740) ityabhiyuktokteḥ | bhavati ca maṅgalārthothaśabdaḥ —</p> 
<p><lg><l>oṃkāraścāthaśabdaśca dvāvetau brahmaṇaḥ purā |</l> 
<l>kaṇṭhaṃ bhittvā viniryātau tasmānmāṅgalikāvubhau ||</l></lg> 
<lb ed="vsa"/>iti smṛtisaṃbhavāt | tathā ca vṛddhirādaic (pāṇi. sū. 1 | 1 | 1) 
<pb n="342"/> 
<lb ed="vsa"/>ityādau vṛddhyādiśabdavadathaśabdo maṅgalārthaḥ syāditi cet — maivaṃ 
<lb ed="vsa"/>bhāṣiṣṭhāḥ | arthāntarābhidhānāya prayuktasyāthaśabdasya vīṇāveṇvādi- 
<lb ed="vsa"/>dhvanivacchravaṇamātreṇa maṅgalaphalatvopapatteḥ | athārthāntarārambhavā- 
<lb ed="vsa"/>kyārthadhīphalakasyāthaśabdasya kathamanyaphalakateti cenna | anyārthaṃ 
<lb ed="vsa"/>nīyamānodakumbhopalambhavattatsaṃbhavāt | na ca smṛtivyākopaḥ | 
<lb ed="vsa"/>māṅgalikāviti maṅgalaprayojanatvavivakṣayā pravṛtteḥ |</p> 
<p>nāpi pūrvaprakṛtāpekṣothaśabdaḥ | phalata ānantaryāvyatirekeṇa prāgu- 
<lb ed="vsa"/>ktadūṣaṇānuṣaṅgāt | kimayamathaśabdodhikārārthothānantaryārtha ityādi- 
<lb ed="vsa"/>vimarśavākye pakṣāntaropanyāse tatsaṃbhavepi prakṛte tadasaṃbhavācca |</p> 
<p>tasmātpāriśeṣyādadhikārapadavedanīyaprārambhārthothaśabda iti vi- 
<pb n="343"/> 
<lb ed="vsa"/>śeṣo bhāṣyate | yathāthaiṣa jyotirathaiṣa viśvajyotirityatrāthaśabdaḥ kra- 
<lb ed="vsa"/>tuviśeṣaprārambhārthaḥ parigṛhīto yathā cāthaśabdānuśāsanam (pāta. 
<lb ed="vsa"/>bhā. 1 | 1 |) ityatrāthaśabdo vyākaraṇaśāstrādhikārārthastadvat | tada- 
<lb ed="vsa"/>bhāṣi vyāsabhāṣye yogasūtravivaraṇapare athetyayamadhikārārthaḥ prayu- 
<lb ed="vsa"/>jyata iti | tadvyācakhyau vācaspatiḥ | tadittham — amuṣyāthaśabda- 
<lb ed="vsa"/>syādhikārārthatvapakṣe śāstreṇa prastūyamānasya yogasyopavartanātsama- 
<lb ed="vsa"/>staśāstratātparyārthavyākhyānena śiṣyasya sukhāvabodhapravṛttirbhavatītya- 
<lb ed="vsa"/>thaśabdasyādhikārārthatvamupapannam |</p> 
<p>nanu</p> 
<p>hiraṇyagarbho yogasya vaktā nānyaḥ purātanaḥ | 
<lb ed="vsa"/>iti yājñavalkyasmṛteḥ patañjaliḥ kathaṃ yogasya śāsiteti cet — 
<lb ed="vsa"/>addhā | ata eva tatra tatra purāṇādau viśiṣya yogasya viprakīrṇatayā 
<lb ed="vsa"/>durgrāhyārthatvaṃ manyamānena bhagavatā kṛpāsindhunā phaṇipatinā sāraṃ 
<lb ed="vsa"/>saṃjighṛkṣuṇānuśāsanamārabdhaṃ na tu sākṣācchāsanam | yadāyamathaśa- 
<pb n="344"/> 
<lb ed="vsa"/>bdodhikārārthastadaivaṃ vākyārthaḥ saṃpadyate — yogānuśāsanaṃ śāstramadhi- 
<lb ed="vsa"/>kṛtaṃ veditavyamiti | tasmādayamathaśabdodhikāradyotako maṅgalārtha- 
<lb ed="vsa"/>śceti siddham |</p> 
<p>tatra śāstre vyutpādyamānatayā yogaḥ sasādhanaḥ saphalo viṣayaḥ | 
<lb ed="vsa"/>tadvyutpādanamavāntaraphalam | vyutpāditasya yogasya kaivalyaṃ parama- 
<lb ed="vsa"/>prayojanam | śāstrayogayoḥ pratipādyapratipādakabhāvalakṣaṇaḥ saṃbandhaḥ | 
<lb ed="vsa"/>yogasya kaivalyasya ca sādhyasādhanabhāvalakṣaṇaḥ saṃbandhaḥ | sa ca 
<lb ed="vsa"/>śrutyādiprasiddha iti prāgevāvādiṣam | mokṣamapekṣamāṇā evādhi- 
<lb ed="vsa"/>kāriṇa ityarthasiddham | na cāthāto brahmajijñāsā (bra. sū. 1 | 1 | 1) 
<lb ed="vsa"/>ityādāvadhikāriṇorthataḥ siddhirāśaṅkanīyā | tatrāthaśabdenānantaryā- 
<lb ed="vsa"/>bhidhānapraṇāḍikayādhikārisamarpaṇasiddhāvārthikatvaśaṅkānudayāt | 
<pb n="345"/> 
<lb ed="vsa"/>ata evoktaṃ śrutiprāpte prakaraṇādīnāmanavakāśa iti | asyārthaḥ — 
<lb ed="vsa"/>yatra hi śrutyārtho na labhyate tatraiva prakaraṇādayorthaṃ samarpayanti 
<lb ed="vsa"/>netaratra | yatra tu śabdādevārthasyopalambhastatra netarasya saṃbhavaḥ | 
<lb ed="vsa"/>śīghrabodhinyā śrutyā viniyogasya bodhanena nirākāṅkṣatayetareṣāma- 
<lb ed="vsa"/>navakāśāt | kiṃ ca śrutyā bodhiterthe tadviruddhārthaṃ prakaraṇādi samarpa- 
<lb ed="vsa"/>yatyaviruddhaṃ vā | na prathamaḥ | viruddhārthabodhakasya tasya bādhitatvāt | 
<lb ed="vsa"/>na caramaḥ | vaiyarthyāt | tadāha — śrutiliṅgavākyaprakaraṇasthānasamā- 
<lb ed="vsa"/>khyānāṃ samavāye pāradaurbalyamarthaviprakarṣāt (jai. sū. 3 | 3 | 14) 
<lb ed="vsa"/>iti |</p> 
<p><lg><l>bādhikaiva śrutirnityaṃ samākhyā bādhyate sadā |</l> 
<l>madhyamānāṃ tu bādhyatvaṃ bādhakatvamapekṣayā ||</l></lg> iti ca | 
<lb ed="vsa"/>tasmādviṣayādimattvādbrahmavicārakaśāstravadyogānuśāsanaṃ śāstramāra- 
<lb ed="vsa"/>mbhaṇīyamiti sthitam | 
<pb n="346"/></p> 
<p>nanu vyutpādyamānatayā yoga evātra prastuto na śāstramiti 
<lb ed="vsa"/>cet — satyam | pratipādyatayā yogaḥ prādhānyena prastutaḥ | sa ca ta- 
<lb ed="vsa"/>dviṣayeṇa śāstreṇa pratipādyata iti tatpratipādane karaṇaṃ śāstram | 
<lb ed="vsa"/>karaṇagocaraśca kartṛvyāpāro na karmagocaratāmācarati | yathā 
<lb ed="vsa"/>chetturdevadattasya vyāpārabhūtamudyamananipātanādikarma karaṇabhūtaparaśugo- 
<lb ed="vsa"/>caraṃ na karmabhūtavṛkṣādigocaram | tathā ca vaktuḥ patañjaleḥ pravacana- 
<lb ed="vsa"/>vyāpārāpekṣayā yogaviṣayasyādhikṛtatā karaṇasya śāstrasya | 
<lb ed="vsa"/>abhidhānavyāpārāpekṣayā tu yogasyaiveti vibhāgaḥ | tataśca yogaśā- 
<lb ed="vsa"/>strasyārambhaḥ saṃbhāvanāṃ bhajate |</p> 
<p>atra cānuśāsanīyo yogaścittavṛttinirodha ityucyate | nanu 
<lb ed="vsa"/>yujiryoga iti saṃyogārthatayā paripaṭhitādyujerniṣpanno yogaśabdaḥ 
<lb ed="vsa"/>saṃyogavacana eva syānna tu nirodhavacanaḥ | ata evoktaṃ yājñava- 
<lb ed="vsa"/>lkyena —</p> 
<p><lg><l>saṃyogo yoga ityukto jīvātmaparamātmanoḥ |</l></lg> iti | 
<lb ed="vsa"/>tadetadvārtam | jīvaparayoḥ saṃyoge kāraṇasyānyatarakarmāderasaṃbhavāt | 
<lb ed="vsa"/>ajasaṃyogasya kaṇabhakṣākṣacaraṇādibhiḥ pratikṣepācca | mīmāṃsakama- 
<pb n="347"/> 
<lb ed="vsa"/>tānusāreṇa tadaṅgīkārepi nityasiddhasya tasya sādhyatvābhāvena 
<lb ed="vsa"/>śāstravaiphalyāpatteśca | dhātūnāmanekārthatvena yujeḥ samādhyarthatvopapa- 
<lb ed="vsa"/>tteśca | taduktam —</p> 
<p><lg><l>nipātāścopasargāśca dhātavaśceti te trayaḥ |</l> 
<l>anekārthāḥ smṛtāḥ sarve pāṭhasteṣāṃ nidarśanam ||</l></lg> iti | 
<lb ed="vsa"/>ata eva kecana yujiṃ samādhāvapi paṭhanti yuja samādhāviti | 
<lb ed="vsa"/>nāpi yājñavalkyavacanavyākopaḥ | tatrasthasyāpi yogaśabdasya 
<lb ed="vsa"/>samādhyarthatvāt |</p> 
<p><lg><l>samādhiḥ samatāvasthā jīvātmaparamātmanoḥ |</l> 
<l>brahmaṇyeva sthitiryā sā samādhiḥ pratyagātmanaḥ ||</l></lg> 
<lb ed="vsa"/>iti tenaivoktatvācca | taduktaṃ bhagavatā vyāsena (yogabhā. pṛ. 2 | 1) 
<lb ed="vsa"/>yogaḥ samādhiriti |</p> 
<p>nanvevamaṣṭāṅgayoge caramasyāṅgasya samādhitvamuktaṃ patañjalinā (pāta. 
<lb ed="vsa"/>yo. sū. 2 | 29) yamaniyamāsanaprāṇāyāmapratyāhāradhāraṇādhyānasa- 
<pb n="348"/> 
<lb ed="vsa"/>mādhayoṣṭāvaṅgāni yogasyeti | na cāṅgyevāṅgatāṃ gantumutsahate | upakā- 
<lb ed="vsa"/>ryopakārakabhāvasya darśapūrṇamāsaprayājādau bhinnāyatanatvenātyantabhe- 
<lb ed="vsa"/>dāt | ataḥ samādhirapi na yogaśabdārtho yujyata iti cet — tanna 
<lb ed="vsa"/>yujyate | vyutpattimātrābhidhitsayā tadevārthamātranirbhāsaṃ svarūpaśū- 
<lb ed="vsa"/>nyamiva samādhiḥ (pāta. yo. sū. 3 | 3) iti nirūpitacaramāṅgavā- 
<lb ed="vsa"/>cakena samādhiśabdenāṅgino yogasyābhedavivakṣayā vyapadeśopapatteḥ | 
<lb ed="vsa"/>na ca vyutpattibalādeva sarvatra śabdaḥ pravartate | tathātve gacchatīti 
<lb ed="vsa"/>gauriti vyutpattestiṣṭhangaurna syāt | gacchandevadattaśca gauḥ syāt | 
<pb n="349"/> 
<lb ed="vsa"/>pravṛttinimittaṃ ca prāguktameva cittavṛttinirodha iti | taduktaṃ 
<lb ed="vsa"/>yogaścittavṛttinirodhaḥ (pāta. yo. sū. 1 | 2) iti |</p> 
<p>nanu vṛttīnāṃ nirodhaścedyogobhimatastāsāṃ jñānatvenātmāśrayatayā 
<lb ed="vsa"/>tannirodhopi pradhvaṃsapadavedanīyastadāśrayo bhavet | prāgabhāvapradhvaṃ- 
<lb ed="vsa"/>sayoḥ pratiyogisamānāśrayatvaniyamāt | tataśca 
<pb n="350"/></p> 
<p><lg><l>upayannapayandharmo vikaroti hi dharmiṇam |</l></lg> 
<lb ed="vsa"/>iti nyāyenātmanaḥ kauṭasthyaṃ vihanyeteti cet — tadapi na ghaṭate | 
<lb ed="vsa"/>nirodhapratiyogibhūtānāṃ pramāṇaviparyayavikalpanidrāsmṛtisvarūpāṇāṃ 
<lb ed="vsa"/>vṛttīnāmantaḥkaraṇādyaparaparyāyacittadharmatvāṅgīkārāt | kūṭastha- 
<lb ed="vsa"/>nityā cicchaktirapariṇāminī vijñānadharmāśrayo bhavituṃ nārhatyeva | 
<lb ed="vsa"/>na ca citiśakterapariṇāmitvamasiddhamiti mantavyam | citiśakti- 
<pb n="351"/> 
<lb ed="vsa"/>rapariṇāminī sadā jñātṛtvāt | na yadevaṃ na tadevaṃ yathā 
<lb ed="vsa"/>cittādi — ityādyanumānasaṃbhavāt | tathā yadyasau puruṣaḥ pariṇāmī 
<lb ed="vsa"/>syāttadā pariṇāmasya kādācitkatvāttāsāṃ cittavṛttīnāṃ sadā jñātatvaṃ 
<lb ed="vsa"/>nopapadyeta | cidrūpasya puruṣasya sadaivādhiṣṭhātṛtvenāvasthitasya yadanta- 
<lb ed="vsa"/>raṅgaṃ nirmalaṃ sattvaṃ tasyāpi sadaiva sthitatvāt yena yenārthenoparaktaṃ 
<lb ed="vsa"/>bhavati tasya dṛśyasya sadaiva cicchāyāpattyā bhānopapattyā puruṣasya 
<lb ed="vsa"/>niḥsaṅgatvaṃ saṃbhavati | tataśca siddhaṃ tasya sadā jñātṛtvamiti na 
<lb ed="vsa"/>kadācitpariṇāmitvaśaṅkāvatarati | cittaṃ punaryena viṣayeṇoparaktaṃ 
<lb ed="vsa"/>bhavati sa viṣayo jñātaḥ yenoparaktaṃ na bhavati tadajñātamiti 
<lb ed="vsa"/>vastunoyaskāntamaṇikalpasya jñānājñānakāraṇabhūtoparāgānuparāga- 
<lb ed="vsa"/>dharmitvādayaḥsadharmakaṃ cittaṃ pariṇāmītyucyate |</p> 
<p>nanu cittasyendriyāṇāṃ cāhaṃkārikāṇāṃ sarvagatatvātsarvaviṣayairasti 
<pb n="352"/> 
<lb ed="vsa"/>sadāsaṃbandhaḥ | tathā ca sarveṣāṃ sarvadā sarvatra jñānaṃ prasajyeteti cet — 
<lb ed="vsa"/>na | sarvagatatvepi cittaṃ yatra śarīre vṛttimattena śarīreṇa saha saṃbandho 
<lb ed="vsa"/>yeṣāṃ viṣayāṇāṃ teṣvevāsya jñānaṃ bhavati netareṣvityatiprasaṅgābhāvāt | 
<lb ed="vsa"/>ata evāyaskāntamaṇikalpā viṣayā ayaḥsadharmakaṃ cittamindriya- 
<lb ed="vsa"/>praṇālikayābhisaṃbandhyoparañjayantītyuktam | tasmāccittasya dharmā vṛttayo 
<lb ed="vsa"/>nātmanaḥ | tathā ca śrutiḥ — kāmaḥ saṃkalpo vicikitsā śraddhāśraddhā 
<lb ed="vsa"/>dhṛtiradhṛtirhrīrghīrbhīrityetatsarvaṃ mana eva (bṛ. 1 | 5 | 3) iti | ciccha- 
<lb ed="vsa"/>kterapariṇāmitvaṃ pañcaśikhācāryairākhyāyi — apariṇāminī bhoktṛśakti- 
<pb n="353"/> 
<lb ed="vsa"/>riti | patañjalināpi sadā jñātāścittavṛttayastatprabhoḥ puruṣasyāpari- 
<lb ed="vsa"/>ṇāmitvāt (pāta. yo. sū. 4 | 18) iti | cittapariṇāmitvenumāna- 
<lb ed="vsa"/>mucyate — cittaṃ pariṇāmi jñātājñātaviṣayatvāt śrotrādivaditi |</p> 
<p>pariṇāmaśca trividhaḥ prasiddho dharmalakṣaṇāvasthābhedāt | dharmiṇa- 
<lb ed="vsa"/>ścittasya nīlādyālocanaṃ dharmapariṇāmaḥ | yathā kanakasya kaṭakamukuṭa- 
<pb n="354"/> 
<lb ed="vsa"/>keyūrādi | dharmasya vartamānatvādirlakṣaṇapariṇāmaḥ | nīlādyāloca- 
<lb ed="vsa"/>nasya sphuṭatvādiravasthāpariṇāmaḥ | kaṭakādestu navapurāṇatvā- 
<lb ed="vsa"/>diravasthāpariṇāmaḥ | evamanyatrāpi yathāsaṃbhavaṃ pariṇāmatritayamū- 
<lb ed="vsa"/>hanīyam | tathā ca pramāṇādivṛttīnāṃ cittadharmatvāttannirodhopi 
<lb ed="vsa"/>tadāśraya eveti na kiṃcidanupapannam |</p> 
<p>nanu vṛttinirodho yoga ityaṅgīkāre suṣuptyādau kṣiptamūḍhādici- 
<lb ed="vsa"/>ttavṛttīnāṃ nirodhasaṃbhavādyogatvaprasaṅgaḥ | na caitadyujyate | kṣiptādya- 
<lb ed="vsa"/>vasthāsu kleśaprahāṇāderasaṃbhavānniḥśreyasaparipanthitvācca | tathā 
<lb ed="vsa"/>hi — kṣiptaṃ nāma teṣu teṣu viṣayeṣu kṣipyamāṇamasthiraṃ cittamucyate | 
<lb ed="vsa"/>tamaḥsamudre magnaṃ nidrāvṛttibhāvitaṃ mūḍhamiti gīyate | kṣiptādviśiṣṭaṃ 
<pb n="355"/> 
<lb ed="vsa"/>cittaṃ vikṣiptamiti gīyate | viśeṣo nāma</p> 
<p><lg><l>cañcalaṃ hi manaḥ kṛṣṇa pramāthi balavaddṛḍham |</l></lg> (gī. 6 | 34) 
<lb ed="vsa"/>iti nyāyenāsthirasyāpi manasaḥ kādācitkasamudbhūtaviṣayasthairya- 
<lb ed="vsa"/>saṃbhavena sthairyam | asthiratvaṃ ca svābhāvikaṃ vyādhyādyanuśayajanitaṃ 
<lb ed="vsa"/>vā | tadāha — vyādhistyānasaṃśayapramādālasyāviratibhrāntidarśanāla- 
<lb ed="vsa"/>bdhabhūmikatvānavasthitatvāni cittavikṣepāstentarāyāḥ (pāta. yo. 
<lb ed="vsa"/>sū. 1 | 30) iti | tatra doṣatrayavaiṣamyanimitto jvarādirvyādhiḥ | 
<lb ed="vsa"/>cittasyākarmaṇyatvaṃ styānam | viruddhakoṭidvayāvagāhi jñānaṃ saṃśayaḥ | 
<lb ed="vsa"/>samādhisādhanānāmabhāvanaṃ pramādaḥ | śarīravākcittagurutvādapravṛ- 
<lb ed="vsa"/>ttirālasyam | viṣayābhilāṣo'viratiḥ | atasmiṃstadbuddhirbhrānti- 
<lb ed="vsa"/>darśanam | kutaścinnimittātsamādhibhūmeralābho'labdhabhūmikatvam | 
<lb ed="vsa"/>labdhāyāmapi tasyāṃ cittasyāpratiṣṭhānavasthitatvamityarthaḥ | tasmānna 
<lb ed="vsa"/>vṛttinirodho yogapakṣanikṣepamarhatīti cet — maivaṃ vocaḥ | heyabhūta- 
<lb ed="vsa"/>kṣiptādyavasthātraye vṛttinirodhasya yogatvāsaṃbhavepyupādeyayorekāgra- 
<lb ed="vsa"/>niruddhāvasthayorvṛttinirodhasya yogatvasaṃbhavāt | ekatānaṃ cittame- 
<pb n="356"/> 
<lb ed="vsa"/>kāgramucyate | niruddhasakalavṛttikaṃ saṃskāramātraśeṣaṃ cittaṃ niruddha- 
<lb ed="vsa"/>miti bhaṇyate |</p> 
<p>sa ca samādhirdvividhaḥ | saṃprajñātāsaṃprajñātabhedāt | tatraikāgrace- 
<lb ed="vsa"/>tasi yaḥ pramāṇādivṛttīnāṃ bāhyaviṣayāṇāṃ nirodhaḥ sa saṃprajñāta- 
<lb ed="vsa"/>samādhiḥ | samyakprajñāyatesminprakṛterviviktatayā dhyeyamiti vyu- 
<lb ed="vsa"/>tpatteḥ | sa caturvidhaḥ | savitarkādibhedāt | samādhirnāma bhāvanā | 
<lb ed="vsa"/>sā ca bhāvyasya viṣayāntaraparihāreṇa cetasi punaḥ punarniveśanam | 
<lb ed="vsa"/>bhāvyaṃ ca dvividham — īśvarastattvāni ca | tānyapi dvividhāni jaḍā- 
<lb ed="vsa"/>jaḍabhedāt | jaḍāni prakṛtimahadahaṃkārādīni caturviṃśatiḥ | ajaḍaḥ 
<lb ed="vsa"/>puruṣaḥ | tatra yadā pṛthivyādīni sthūlāni viṣayatvenādāya pūrvā- 
<lb ed="vsa"/>parānusaṃdhānena śabdārthollekhasaṃbhedena ca bhāvanā pravartate sa samādhiḥ 
<pb n="357"/> 
<lb ed="vsa"/>savitarkaḥ | yadā tanmātrāntaḥkaraṇalakṣaṇaṃ sūkṣmaṃ viṣayamālambya 
<lb ed="vsa"/>deśādyavacchedena bhāvanā pravartate tadā savicāraḥ | yadā rajastamole- 
<lb ed="vsa"/>śānuviddhaṃ cittaṃ bhāvyate tadā sukhaprakāśamayasya sattvasyodrekā- 
<lb ed="vsa"/>tsānandaḥ | yadā rajastamoleśānabhibhūtaṃ śuddhaṃ sattvamālambanīkṛtya 
<lb ed="vsa"/>yā pravartate bhāvanā tadā tasyāṃ sattvasya nyagbhāvāccitiśakterudre- 
<lb ed="vsa"/>kācca sattāmātrāvaśeṣatvena sāsmitaḥ samādhiḥ | taduktaṃ patañja- 
<lb ed="vsa"/>linā-vitarkavicārānandāsmitārūpānugamātsaṃprajñātaḥ (pāta. yo. 
<lb ed="vsa"/>sū. 1 | 17) iti | sarvavṛttinirodhe tvasaṃprajñātaḥ samādhiḥ | nanu 
<lb ed="vsa"/>sarvavṛttinirodho yoga ityukte saṃprajñāte vyāptirna syāt | tatra sattva- 
<lb ed="vsa"/>pradhānāyāḥ sattvapuruṣānyatākhyātilakṣaṇāyā vṛtteranirodhāditi 
<lb ed="vsa"/>cet-tadetadvārtam | kleśakarmavipākāśayaparipanthicittavṛttinirodho 
<lb ed="vsa"/>yoga ityaṅgīkārāt | 
<pb n="358"/> 
<lb ed="vsa"/>kleśāḥ punaḥ pañcadhā prasiddhā avidyāsmitārāgadveṣābhiniveśāḥ 
<lb ed="vsa"/>kleśāḥ (pāta. yo. sū. 2 | 3) iti |</p> 
<p>nanvavidyetyatra kimāśrīyate | pūrvapadārthaprādhānyamamakṣikaṃ vartata 
<lb ed="vsa"/>itivat | uttarapadārthaprādhānyaṃ vā rājapuruṣa itivat | anyapadā- 
<lb ed="vsa"/>rthaprādhānyaṃ vā amakṣiko deśa itivat | tatra na pūrvaḥ | pūrvapadārtha- 
<lb ed="vsa"/>pradhānatve avidyāyāṃ prasajyapratiṣedhopapattau kleśādikārakatvānupa- 
<lb ed="vsa"/>patteḥ | avidyāśabdasya strīliṅgatvābhāvāpatteśca | na dvitīyaḥ | kasya- 
<lb ed="vsa"/>cidabhāvena viśiṣṭāyā vidyāyāḥ kleśādiparipanthitvena tadbījatvā- 
<pb n="359"/> 
<lb ed="vsa"/>nupapatteḥ | na tṛtīyaḥ | nañostyarthānāṃ bahuvrīhirvā cottarapadalopaśceti 
<lb ed="vsa"/>vṛttikāravacanānusāreṇāvidyamānā vidyā yasyāḥ sā avidyā buddhi- 
<lb ed="vsa"/>riti samāsārthasiddhau tasyā avidyāyāḥ kleśādibījatvānupapatteḥ | 
<lb ed="vsa"/>vivekakhyātipūrvakasarvavṛttinirodhasaṃpannāyāstasyāstathātvaprasaṅgācca | 
<lb ed="vsa"/>uktaṃ cāsmitādīnāṃ kleśānāmavidyānidānatvam — avidyā kṣetramutta- 
<lb ed="vsa"/>reṣāṃ prasuptatanuvicchinnodārāṇām (pāta. yo. sū. 2 | 4) iti | 
<lb ed="vsa"/>tatra prasuptatvaṃ prabodhasahakāryabhāvenānabhivyaktiḥ | tanutvaṃ pratipakṣa- 
<lb ed="vsa"/>bhāvanayā śithilīkaraṇam | vicchinnatvaṃ balavatā kleśenābhibhavaḥ | 
<pb n="360"/> 
<lb ed="vsa"/>udāratvaṃ sahakārisaṃnidhivaśātkāryakāritvam | taduktaṃ vācaspati- 
<lb ed="vsa"/>miśreṇa vyāsabhāṣyavyākhyāyām —</p> 
<p><lg><l>prasuptāstattvalīnānāṃ tanvavasthāśca yoginām |</l> 
<l>vicchinnodārarūpāśca kleśā viṣayasaṅginām ||</l></lg> iti | 
<lb ed="vsa"/>dvandvavatsvatantrapadārthadvayānavagamādubhayapadārthapradhānatvaṃ nāśaṅkitam | 
<lb ed="vsa"/>tasmātpakṣatrayepi kleśādinidānatvamavidyāyāḥ prasiddhaṃ hīyeteti cet —</p> 
<p>tadapi na śobhanaṃ vibhāti | paryudāsaśaktimāśrityāvidyāśabdena 
<lb ed="vsa"/>vidyāviruddhasya viparyayajñānasyābhidhānamiti vṛddhairaṅgīkārāt | 
<lb ed="vsa"/>tadāha —</p> 
<p><lg><l>nāmadhātvarthayoge tu naiva nañ pratiṣedhakaḥ |</l> 
<l>vadatyabrāhmaṇādharmāvanyamātravirodhinau ||</l></lg> iti |</p> 
<p><lg><l>vṛddhaprayogagamyo hi śabdārthaḥ sarva eva naḥ |</l> 
<l>tena yatra prayukto yo na tasmādapanīyate ||</l></lg> iti | 
<lb ed="vsa"/>vācaspatimiśrairapyuktaṃ lokādhīnāvadhāraṇo hi śabdārthayoḥ saṃbandhaḥ | 
<lb ed="vsa"/>loke cottarapadārthapradhānasyāpi naña uttarapadābhidheyopamardakasya 
<lb ed="vsa"/>tadviruddhatayā tatra tatropalabdherihāpi tadviruddhe pravṛttiriti | 
<pb n="361"/></p> 
<p>etadevābhipretyoktam — anityāśuciduḥkhānātmasu nityaśucisukhā- 
<lb ed="vsa"/>tmakhyātiravidyā (pāta. yo. sū. 2 | 5) iti | atasmiṃstadbuddhirvi- 
<lb ed="vsa"/>paryaya ityuktaṃ bhavati | tadyathā — anitye ghaṭādau nityatvābhimānaḥ | 
<lb ed="vsa"/>aśucau kāyādau śucitvapratyayaḥ —</p> 
<p><lg><l>sthānādbījādupaṣṭambhānniṣyandānnidhanādapi |</l> 
<l>kāyamādheyaśaucatvātpaṇḍitā hyaśuciṃ viduḥ ||</l></lg> iti | 
<lb ed="vsa"/>pariṇāmatāpasaṃskāraduḥkhairguṇavṛttyavirodhācca duḥkhameva sarvaṃ vive- 
<lb ed="vsa"/>kinaḥ (pāta. yo. sū. 2 | 15) iti nyāyena duḥkhe srakcandanavani- 
<lb ed="vsa"/>tādau sukhatvāropaḥ | anātmani dehādāvātmabuddhiḥ | taduktam — 
<pb n="362"/></p> 
<p><lg><l>anātmani ca dehādāvātmabuddhistu dehinām |</l> 
<l>avidyā tatkṛto bandhastannāśo mokṣa ucyate ||</l></lg> iti | 
<lb ed="vsa"/>evamiyamavidyā catuṣpadā bhavati | nanveteṣvavidyāviśeṣeṣu kiṃci- 
<lb ed="vsa"/>danugataṃ sāmānyalakṣaṇaṃ varṇanīyam | anyathā viśeṣasyāsiddheḥ | tathā 
<lb ed="vsa"/>coktaṃ bhaṭṭācāryaiḥ —</p> 
<p><lg><l>sāmānyalakṣaṇaṃ muktvā viśeṣasyaiva lakṣaṇam |</l> 
<l>na śakyaṃ kevalaṃ vaktumatopyasya na vācyatā ||</l></lg> iti | 
<lb ed="vsa"/>tadapi na vācyam | atasmiṃstadbuddhiriti sāmānyalakṣaṇābhidhānena 
<lb ed="vsa"/>dattottaratvāt |</p> 
<p>sattvapuruṣayorahamasmītyekatābhimāno'smitā | tadapyuktaṃ — dṛgdarśa- 
<lb ed="vsa"/>naśaktyorekātmatevāsmitā (pāta. yo. sū. 2 | 6) iti |</p> 
<p>sukhābhijñasya sukhānusmṛtipūrvakaḥ sukhasādhaneṣu tṛṣṇārūpo gardho 
<pb n="363"/> 
<lb ed="vsa"/>rāgaḥ | duḥkhābhijñasya tadanusmṛtipurassaraṃ tatsādhaneṣu nivṛttirdveṣaḥ | 
<lb ed="vsa"/>taduktaṃ — sukhānuśayī rāgaḥ (pāta. yo. sū. 2 | 7) duḥkhānuśayī 
<lb ed="vsa"/>dveṣaḥ (pāta. yo. sū. 2 | 8) iti |</p> 
<p>kimatrānuśayiśabde tācchīlyārthe ṇinirinirvā matvarthīyobhimataḥ | 
<lb ed="vsa"/>nādyaḥ | supyajātau ṇinistācchīlye (pāṇi. sū. 3 | 2 | 78) ityatra 
<lb ed="vsa"/>supīti vartamāne punaḥ subgrahaṇasyopasarganivṛttyarthatvena sopasargā- 
<lb ed="vsa"/>ddhātorṇineranutpatteḥ | yathākathaṃcittadaṅgīkārepyaco ñṇiti (pāṇi- 
<lb ed="vsa"/>sū. 7 | 2 | 115) iti vṛddhiprasaktāvatiśāyyādipadavadanuśāyipadasya 
<lb ed="vsa"/>prayogaprasaṅgāt | na dvitīyaḥ |</p> 
<p><lg><l>ekākṣarātkṛto jāteḥ saptamyāṃ ca na tau smṛtau |</l></lg> 
<pb n="364"/> 
<lb ed="vsa"/>iti tatpratiṣedhāt | atra cānuśayaśabdasyājantatvena kṛdantatvāt | 
<lb ed="vsa"/>tasmādanuśayiśabdo durupapāda iti cet — naitadbhadram | bhāvānavabo- 
<lb ed="vsa"/>dhāt | prāyikābhiprāyamidaṃ vacanam | ata evoktaṃ vṛttikāreṇa — 
<lb ed="vsa"/>itikaraṇo vivakṣārthaḥ sarvatrābhisaṃbadhyate iti | tena kvacidbhavati 
<lb ed="vsa"/>kāryī kāryikastaṇḍulī taṇḍulika iti | tathā ca kṛdantājjāteśca 
<lb ed="vsa"/>pratiṣedhasya prāyikatvam | anuśayaśabdasya kṛdantatayenerupapattiriti 
<lb ed="vsa"/>siddham |</p> 
<p>pūrvajanmānubhūtamaraṇaduḥkhānubhavavāsanābalātsarvasya prāṇabhṛnmātra- 
<lb ed="vsa"/>syā kṛmerā ca viduṣaḥ saṃjāyamānaḥ śarīraviṣayādermama viyogo mā 
<lb ed="vsa"/>bhūditi pratyahaṃ nimittaṃ vinā pravartamāno bhayarūpobhiniveśaḥ pañcamaḥ 
<lb ed="vsa"/>kleśaḥ | mā na bhūvaṃ hi bhūyāsamiti prārthanāyāḥ pratyātmamanubhavasiddha- 
<pb n="365"/> 
<lb ed="vsa"/>tvāt | tadāha — svarasavāhī viduṣopi tathā rūḍhobhiniveśaḥ (pāta. 
<lb ed="vsa"/>yo. sū. 2 | 9) iti | te cāvidyādayaḥ pañca sāṃsārikavividhaduḥkho- 
<lb ed="vsa"/>pahārahetutvena puruṣaṃ kliśnantīti kleśāḥ prasiddhāḥ |</p> 
<p>karmāṇi vihitapratiṣiddharūpāṇi jyotiṣṭomabrahmahatyādīni | vipā- 
<lb ed="vsa"/>kāḥ karmaphalāni jātyāyurbhogāḥ | ā phalavipākāccittabhūmau śerata 
<lb ed="vsa"/>ityāśayā dharmādharmasaṃskārāḥ | tatparipanthicittavṛttinirodho yogaḥ | 
<lb ed="vsa"/>nirodho nābhāvamātramabhimatam | tasya tucchatvena bhāvarūpasākṣātkā- 
<lb ed="vsa"/>rajananakṣamatvāsaṃbhavāt | kiṃ tu tadāśrayo madhumatīmadhupratīkāviśo- 
<lb ed="vsa"/>kāsaṃskāraśeṣāvyapadeśyaścittasyāvasthāviśeṣaḥ | nirudhyantesminpramā- 
<lb ed="vsa"/>ṇādyāścittavṛttaya iti vyutpatterupapatteḥ | 
<pb n="366"/></p> 
<p>abhyāsavairāgyābhyāṃ vṛttinirodhaḥ | tatra sthitau yatnobhyāsaḥ | 
<lb ed="vsa"/>(pāta. yo. sū. 1 | 12 | 13) | vṛttirahitasya cittasya svarūpaniṣṭhaḥ praśā- 
<lb ed="vsa"/>ntavāhitārūpaḥ pariṇāmaviśeṣaḥ sthitiḥ | taṃ nimittīkṛtya yatnaḥ 
<lb ed="vsa"/>punaḥ punastathātvena cetasi niveśanamabhyāsaḥ | carmaṇi dvīpinaṃ hantī- 
<lb ed="vsa"/>tivannimittārtheyaṃ saptamītyuktaṃ bhavati | dṛṣṭānuśravikaviṣayavitṛṣṇasya 
<lb ed="vsa"/>vaśīkārasaṃjñā vairāgyam (pāta. yo. sū. 1 | 15) | aihikapāratrikavi- 
<lb ed="vsa"/>ṣayādau doṣadarśanānnirabhilāṣasya mamaite viṣayā vaśyā nāhameteṣāṃ 
<lb ed="vsa"/>vaśya iti vimarśo vairāgyamityuktaṃ bhavati |</p> 
<p>samādhiparipanthikleśatanūkaraṇārthaṃ samādhilābhārthaṃ ca prathamaṃ kriyā- 
<lb ed="vsa"/>yogavidhānapareṇa yoginā bhavitavyam | kriyāyogasaṃpādanebhyāsa- 
<lb ed="vsa"/>vairāgyayoḥ saṃbhavāt | taduktaṃ bhagavatā — 
<pb n="367"/></p> 
<p><lg><l>ārurukṣormuneryogaṃ karma kāraṇamucyate |</l> 
<l>yogārūḍhasya tasyaiva śamaḥ kāraṇamucyate ||</l></lg> (gī. 6 | 3) iti |</p> 
<p>kriyāyogaścopadiṣṭaḥ patañjalinā — tapaḥsvādhyāyeśvarapraṇidhānāni 
<lb ed="vsa"/>kriyāyogaḥ (pāta. yo. sū. 2 | 1) iti | tapaḥsvarūpaṃ nirūpitaṃ 
<lb ed="vsa"/>yājñavalkyena —</p> 
<p><lg><l>vidhinoktena mārgeṇa kṛcchracāndrāyaṇādibhiḥ |</l> 
<l>śarīraśoṣaṇaṃ prāhustapasāṃ tapa uttamam ||</l></lg> iti | 
<lb ed="vsa"/>praṇavagāyatrīprabhṛtīnāṃ mantrāṇāmadhyayanaṃ svādhyāyaḥ | 
<pb n="368"/></p> 
<p>te ca mantrā dvividhā vaidikāstāntrikāśca | vaidikāśca dvividhāḥ 
<lb ed="vsa"/>pragītā apragītāśca | tatra pragītāḥ sāmāni | apragītāśca dvividhāḥ | 
<lb ed="vsa"/>chandobaddhāstadvilakṣaṇāśca | tatra prathamā ṛco dvitīyā yajūṃṣi | 
<lb ed="vsa"/>taduktaṃ jaimininā — teṣāmṛgyatrārthavaśena pādavyavasthā | gītiṣu sāmā- 
<lb ed="vsa"/>khyā | śeṣe yajuḥśabdaḥ (jai. sū. 2 | 1 | 33-35) iti | tantreṣu kāmika- 
<lb ed="vsa"/>kāraṇaprapañcādyāgameṣu ye ye varṇitāste tāntrikāḥ | te punarmantrāstri- 
<lb ed="vsa"/>vidhāḥ strīpuṃnapuṃsakabhedāt | tadāha —</p> 
<p><lg><l>strīpuṃnapuṃsakatvena trividhā mantrajātayaḥ |</l> 
<l>strīmantrā vahnijāyāntā namontāḥ syurnapuṃsakāḥ ||</l></lg> 
<pb n="369"/></p> 
<p><lg><l>śeṣāḥ pumāṃsaste śastāḥ siddhā vaśyādikarmaṇi |</l></lg> iti | 
<lb ed="vsa"/>jananādisaṃskārābhāvepi nirastasamastadoṣatvena siddhihetutvātsiddha- 
<lb ed="vsa"/>tvam | sa ca saṃskāro daśavidhaḥ kathitaḥ śāradātilake —</p> 
<p><lg><l>mantrāṇāṃ daśa kathyante saṃskārāḥ siddhidāyinaḥ |</l> 
<l>nirdoṣatāṃ prayāntyāśu te mantrāḥ sādhu saṃskṛtāḥ ||</l></lg></p> 
<p><lg><l>jananaṃ jīvanaṃ caiva tāḍanaṃ bodhanaṃ tathā |</l> 
<l>abhiṣekotha vimalīkaraṇāpyāyane punaḥ ||</l></lg></p> 
<p><lg><l>tarpaṇaṃ dīpanaṃ guptirdaśaitā mantrasaṃskriyāḥ |</l> 
<l>mantrāṇāṃ mātṛkāyantrāduddhāro jananaṃ smṛtam ||</l></lg></p> 
<p><lg><l>praṇavāntaritānkṛtvā mantravarṇāñjapetsudhīḥ |</l> 
<l>mantrārṇasaṃkhyayā taddhi jīvanaṃ saṃpracakṣate ||</l></lg></p> 
<p><lg><l>mantravarṇānsamālikhya tāḍayeccandanāmbhasā |</l> 
<pb n="370"/> 
<l>pratyekaṃ vāyubījena tāḍanaṃ tadudāhṛtam ||</l></lg></p> 
<p><lg><l>vilikhya mantravarṇāṃstu prasūnaiḥ karavīrajaiḥ |</l> 
<l>mantrākṣareṇa saṃkhyātairhanyāttadbodhanaṃ matam ||</l></lg></p> 
<p><lg><l>svatantroktavidhānena mantrī mantrārṇasaṃkhyayā |</l> 
<l>aśvatthapallavairmantramabhiṣiñcedviśuddhaye ||</l></lg></p> 
<p><lg><l>saṃcintya mavasā mantraṃ jyotirmantreṇa nirdahet |</l> 
<l>mantre malatrayaṃ mantrī vimalīkaraṇaṃ hi tat ||</l></lg></p> 
<p><lg><l>tāravyomāgnimanuyugjyotirmantra udāhṛtaḥ |</l> 
<l>kuśodakena japtena pratyarṇaṃ prokṣaṇaṃ manoḥ ||</l> 
<l>vāribījena vidhivadetadāpyāyanaṃ matam |</l> 
<l>mantreṇa vāriṇā mantre tarpaṇaṃ tarpaṇaṃ smṛtam ||</l></lg></p> 
<p><lg><l>tāramāyāramāyogo manordīpanamucyate |</l> 
<l>japyamānasya mantrasya gopanaṃ tvaprakāśanam ||</l></lg></p> 
<p><lg><l>saṃskārā daśa mantrāṇāṃ sarvatantreṣu gopitāḥ |</l> 
<l>yatkṛtvā saṃpradāyena mantrī vāñchitamaśnute ||</l></lg></p> 
<p><lg><l>ruddhakīlitavicchinnasuptaśaptādayopi ca |</l> 
<l>mantradoṣāḥ praṇaśyanti saṃskārairebhiruttamaiḥ ||</l></lg> iti | 
<pb n="371"/> 
<lb ed="vsa"/>tadalamakāṇḍatāṇḍavakalpena mantraśāstrarahasyoddhoṣaṇena |</p> 
<p>īśvarapraṇidhānaṃ nāmābhihitānāmanabhihitānāṃ ca sarvāsāṃ 
<lb ed="vsa"/>kriyāṇāṃ parameśvare paramagurau phalānapekṣayā samarpaṇam | yatreda- 
<lb ed="vsa"/>muktam—</p> 
<p><lg><l>kāmato'kāmato vāpi yatkaromi śubhāśubham |</l> 
<l>tatsarvaṃ tvayi vinyastaṃ tvatprayuktaḥ karomyaham ||</l></lg> iti |</p> 
<p>kriyāphalasaṃnyāsopi bhaktiviśeṣāparaparyāyaṃ praṇidhānameva | phalā- 
<lb ed="vsa"/>nabhisaṃdhānena karmakaraṇāt | tathā ca gīyate gītāsu bhagavatā —</p> 
<p><lg><l>karmaṇyevādhikāraste mā phaleṣu kadācana |</l> 
<l>mā karmaphalaheturbhūrmā te saṅgostvakarmaṇi ||</l></lg> (gī. 2 | 47) iti |</p> 
<p>phalābhisaṃdherupaghātakatvamabhihitaṃ bhagavadbhirnīlakaṇṭhabhāratīśrīca- 
<lb ed="vsa"/>raṇaiḥ —</p> 
<p><lg><l>api prayatnasaṃpannaṃ kāmenopahataṃ tapaḥ |</l> 
<l>na tuṣṭaye maheśasya śvalīḍhamiva pāyasam ||</l></lg> iti | 
<pb n="372"/></p> 
<p>sā ca tapaḥsvādhyāyeśvarapraṇidhānātmikā kriyā yogasādhana- 
<lb ed="vsa"/>tvādyoga iti śuddhasāropalakṣaṇāvṛttyāśrayaṇena nirūpyate yathāyu- 
<lb ed="vsa"/>rghṛtamiti |</p> 
<p>śuddhasāropalakṣaṇā nāma lakṣaṇāprabhedaḥ | mukhyārthabādhatadyogā- 
<lb ed="vsa"/>bhyāmarthāntarapratipādanaṃ lakṣaṇā | sā dvividhā | rūḍhimūlā prayojana- 
<lb ed="vsa"/>mūlā ca | taduktaṃ kāvyaprakāśe — 
<pb n="373"/></p> 
<p><lg><l>mukhyārthabādhe tadyoge rūḍhitotha prayojanāt |</l> 
<l>anyortho lakṣyate yatsā lakṣaṇāropitā kriyā ||</l></lg> (kā. pra. 2 | 9) iti | 
<lb ed="vsa"/>yacchabdena lakṣyata ityākhyāte guṇībhūtaṃ pratipādanamātraṃ parāmṛ- 
<lb ed="vsa"/>śyate | sā lakṣaṇeti pratinirdiśyamānāpekṣayā tacchabdasya strīliṅga- 
<lb ed="vsa"/>tvopapattiḥ | taduktaṃ kaiyaṭaiḥ — nirdiśyamānapratinirdiśyamānayoraikya- 
<lb ed="vsa"/>māpādayanti sarvanāmāni paryāyeṇa tattalliṅgamupādadata iti | tatra 
<lb ed="vsa"/>karmaṇi kuśala ityādi rūḍhilakṣaṇāyā udāharaṇam | kuśāllāṃṃtīti 
<lb ed="vsa"/>vyutpattyā darbhādānakartari yaugikaṃ kuśalapadaṃ vivecakatvasārūpyā- 
<lb ed="vsa"/>tpravīṇe pravartamānamanādivṛddhavyavahāraparamparānupātitvenābhidhānava- 
<lb ed="vsa"/>tprayojanamanapekṣya pravartate | tadāha — 
<pb n="374"/></p> 
<p><lg><l>nirūḍhā lakṣaṇāḥ kāścitsāmarthyādabhidhānavat |</l></lg> (ta. vā.) iti | 
<lb ed="vsa"/>tasmādrūḍhilakṣaṇāyāḥ prayojanāpekṣā nāsti | yadyapi prayuktaḥ śabdaḥ 
<lb ed="vsa"/>prathamaṃ mukhyārthaṃ pratipādayati tenārthenārthāntaraṃ lakṣyata ityarthadharmoyaṃ 
<lb ed="vsa"/>lakṣaṇā tathāpi tatpratipādake śabde samāropitaḥ sañśabdavyāpāra 
<lb ed="vsa"/>iti vyapadiśyate | etadevābhipretyoktaṃ lakṣaṇāropitā kriyeti | 
<lb ed="vsa"/>prayojanalakṣaṇā tu ṣaṅvidhā | upādānalakṣaṇā lakṣaṇalakṣaṇā gauṇa- 
<lb ed="vsa"/>sāropā gauṇasādhyavasānā śuddhasāropā śuddhasādhyavasānā ceti | 
<lb ed="vsa"/>kuntāḥ praviśanti mañcāḥ krośanti gaurbāhīkaḥ gaurayam āyurghṛtam 
<lb ed="vsa"/>āyurevedam — iti yathākramamudāharaṇāni draṣṭavyāni | taduktam —</p> 
<p><lg><l>svasiddhaye parākṣepaḥ parārthaṃ svasamarpaṇam |</l> 
<l>upādānaṃ lakṣaṇaṃ cetyuktā śuddhaiva sā dvidhā ||</l></lg></p> 
<p><lg><l>sāropānyā tu yatroktau viṣayī viṣayastathā |</l> 
<l>viṣayyantaḥkṛtenyasminsā syātsādhyavasānikā ||</l></lg> 
<pb n="375"/></p> 
<p><lg><l>bhedāvibhau ca sādṛśyātsaṃbandhāntaratastathā |</l> 
<l>gauṇau śuddhau ca vijñeyau lakṣaṇā tena ṣaḍvidhā ||</l></lg> (kā. pra. 2 | 10 — 12) iti | 
<lb ed="vsa"/>tadalaṃ kāvyamīmāṃsāmarmanirmanthanena |</p> 
<p>sa ca yogo yamādibhedavaśādaṣṭāṅga iti nirdiṣṭaḥ | tatra yamā 
<lb ed="vsa"/>ahiṃsādayaḥ | tadāha patañjaliḥ — ahiṃsāsatyāsteyabrahmacaryāparigrahā 
<lb ed="vsa"/>yamāḥ (pāta. yo. sū. 2 | 30) iti | niyamāḥ śaucādayaḥ | tada- 
<lb ed="vsa"/>pyāha — śaucasaṃtoṣatapaḥsvādhyāyeśvarapraṇidhānāni niyamāḥ (pāta. 
<lb ed="vsa"/>yo. sū. 2 | 32) iti | ete ca yamaniyamā viṣṇupurāṇe darśitāḥ —</p> 
<p><lg><l>brahmacaryamahiṃsāṃ ca satyāsteyāparigrahān |</l> 
<l>seveta yogī niṣkāmo yogyatāṃ svaṃ mano nayan ||</l></lg></p> 
<p><lg><l>svādhyāyaśaucasaṃtoṣatapāṃsi niyatātmavān |</l> 
<l>kurvīta brahmaṇi tathā parasminpravaṇaṃ manaḥ ||</l></lg> 
<pb n="376"/></p> 
<p><lg><l>ete yamāḥ saniyamāḥ pañca pañca prakīrtitāḥ |</l> 
<l>viśiṣṭaphaladāḥ kāme niṣkāmāṇāṃ vimuktidāḥ ||</l></lg> (vi. pu. 6 | 7 | 36 — 38) iti | 
<lb ed="vsa"/>sthirasukhamāsanaṃ padmāsanabhadrāsanavīrāsanasvastikāsanadaṇḍakāsa- 
<lb ed="vsa"/>nasopāśrayaparyaṅkakrauñcaniṣadanoṣṭraniṣadanasamasaṃsthānabhedāddaśavidham |</p> 
<p><lg><l>pādāṅguṣṭhau nibadhnīyāddhastābhyāṃ vyutkrameṇa tu |</l> 
<l>ūrvorupari viprendra kṛtvā pādatale ubhe ||</l></lg></p> 
<p><lg><l>padmāsanaṃ bhavedetatsarveṣāmabhipūjitam |</l></lg> 
<lb ed="vsa"/>ityādinā yājñavalkyaḥ padmāsanādisvarūpaṃ nirūpitavān | tatsarvaṃ 
<lb ed="vsa"/>tata evāvagantavyam | tasminnāsanasthairye sati prāṇāyāmaḥ pratiṣṭhito 
<lb ed="vsa"/>bhavati | sa ca śvāsapraśvāsayorgativicchedasvarūpaḥ | tatra śvāso 
<lb ed="vsa"/>nāma bāhyasya vāyorantarānayanam | praśvāsaḥ punaḥ koṣṭhyasya bahirniḥ- 
<lb ed="vsa"/>sāraṇam | tayorubhayorapi saṃcaraṇābhāvaḥ prāṇāyāmaḥ | nanu nedaṃ 
<lb ed="vsa"/>prāṇāyāmasāmānyalakṣaṇam | tadviśeṣeṣu recakapūrakakumbhakaprakāreṣu 
<pb n="377"/> 
<lb ed="vsa"/>tadanugaterayogāditi cet — naiṣa doṣaḥ | sarvatrāpi śvāsapraśvāsagati- 
<lb ed="vsa"/>vicchedasaṃbhavāt | tathā hi | koṣṭhyasya vāyorbahirniḥsaraṇaṃ recakaḥ 
<lb ed="vsa"/>prāṇāyāmo yaḥ praśvāsatvena prāguktaḥ | bāhyasya vāyorantardhāraṇaṃ pūrako 
<lb ed="vsa"/>yaḥ śvāsarūpaḥ | antaḥstambhavṛttiḥ kumbhakaḥ | yasmiñjalamiva kumbhe 
<lb ed="vsa"/>niścalatayā prāṇākhyo vāyuravasthāpyate | tatra sarvatra śvāsapraśvāsa- 
<lb ed="vsa"/>dvayagativicchedostyeveti nāsti śaṅkāvakāśaḥ | taduktaṃ tasminsati 
<lb ed="vsa"/>śvāsapraśvāsayorgativicchedaḥ prāṇāyāmaḥ (pāta. yo. sū. 2 | 49) 
<lb ed="vsa"/>iti |</p> 
<p>sa ca vāyuḥ sūryodayamārabhya sārdhaghaṭikādvayaṃ ghaṭīyantrasthitaghaṭa- 
<lb ed="vsa"/>bhramaṇanyāyenaikaikasyāṃ nāḍyāṃ bhavati | evaṃ satyaharniśaṃ śvāsapraśvā- 
<lb ed="vsa"/>sayoḥ ṣaṭśatādhikaikaviṃśatisahasrāṇi jāyante | ata evoktaṃ 
<pb n="378"/> 
<lb ed="vsa"/>mantrasamarpaṇarahasyavedibhirajapāmantrasamarpaṇe —</p> 
<p><lg><l>ṣaṭśatāni gaṇeśāya ṣaṭsahasraṃ svayaṃbhuve |</l> 
<l>viṣṇave ṣaṭsahasraṃ ca ṣaṭsahasraṃ pinākine ||</l></lg></p> 
<p><lg><l>sahasramekaṃ gurave sahasraṃ paramātmane |</l> 
<l>sahasramātmane caivamarpayāmi kṛtaṃ japam ||</l></lg> iti | 
<lb ed="vsa"/>tathā nāḍīsaṃcāraṇadaśāyāṃ vāyoḥ saṃcaraṇe pṛthivyādīni tattvāni 
<lb ed="vsa"/>varṇaviśeṣavaśātpuruṣārthābhilāṣukaiḥ puruṣairavagantavyāni | taduktama- 
<lb ed="vsa"/>bhiyuktaiḥ —</p> 
<p><lg><l>sārdhaṃ ghaṭīdvayaṃ nāḍyorekaikārkodayādvahet |</l> 
<l>araghaṭṭaghaṭībhrāntinyāyo nāḍyoḥ punaḥ punaḥ ||</l></lg></p> 
<p><lg><l>śatāni tatra jāyante niśvāsocchvāsayornava |</l> 
<l>khakhaṣaṭkadvikaiḥ saṃkhyāhorātre sakale punaḥ ||</l></lg></p> 
<p><lg><l>ṣaṭtriṃśadguruvarṇānāṃ yā velā bhaṇane bhavet |</l> 
<pb n="379"/> 
<l>sā velā maruto nāḍyantare saṃcarato bhavet ||</l></lg></p> 
<p><lg><l>pratyekaṃ pañca tattvāni nāḍyośca vahamānayoḥ |</l> 
<l>vahantyaharniśaṃ tāni jñātavyāni yatātmabhiḥ ||</l></lg></p> 
<p><lg><l>ūrdhvaṃ vahniradhastoyaṃ tiraścīnaḥ samīraṇaḥ |</l> 
<l>bhūmimardhapuṭe vyoma sarvagaṃ pravahetpunaḥ ||</l></lg></p> 
<p><lg><l>vāyorvahnerapāṃ pṛthvyā vyomnastattvaṃ vahetkramāt |</l> 
<l>vahantyorubhayornāḍyorjñātavyoyaṃ kramaḥ sadā ||</l></lg></p> 
<p><lg><l>pṛthvyāḥ palāni pañcāśaccatvāriṃśattathāmbhasaḥ |</l> 
<l>agnestriṃśatpunarvāyorviṃśatirnabhaso daśa ||</l></lg></p> 
<p><lg><l>pravāhakālasaṃkhyeyaṃ hetustatra pradarśyate |</l> 
<l>pṛthvī pañcaguṇā toyaṃ caturguṇamathānalaḥ ||</l></lg></p> 
<p><lg><l>triguṇo dviguṇo vāyurviyadekaguṇaṃ bhavet |</l> 
<l>guṇaṃ prati daśa palānyurvyāṃ pañcāśadityataḥ ||</l></lg></p> 
<p><lg><l>ekaikahānistoyādestathā pañca guṇāḥ kṣiteḥ |</l> 
<l>gandho rasaśca rūpaṃ ca sparśaḥ śabdaḥ kramādamī ||</l></lg></p> 
<p><lg><l>tattvābhyāṃ bhūjalābhyāṃ syācchāntiḥ kārye phalonnatiḥ |</l> 
<pb n="380"/> 
<l>dīptāsthirāvyūhavṛttistejovāyvambareṣu ca ||</l></lg></p> 
<p><lg><l>pṛthvyaptejomarudvyomatattvānāṃ cihnamucyate |</l> 
<l>ādye sthairyaṃ svacittasya śaitye kāmodbhavo bhavet ||</l></lg></p> 
<p><lg><l>tṛtīye kopasaṃtāpau caturthe cañcalātmatā |</l> 
<l>pañcame śūnyataiva syādatha vādharmavāsanā ||</l></lg></p> 
<p><lg><l>śrutyoraṅguṣṭhakau madhyāṅgulyau nāsāpuṭadvaye |</l> 
<l>sṛkkiṇyoḥ prāntyakopāntyāṅgulī śeṣe dṛgantayoḥ ||</l></lg></p> 
<p><lg><l>nyasyāntaḥsthapṛthivyāditattvajñānaṃ bhavetkramāt |</l> 
<l>pītaśvetāruṇaśyāmairbindubhirnirupādhi kham ||</l></lg> ityādinā | 
<lb ed="vsa"/>yathāvadvāyutattvamavagamya tanniyamane vidhīyamāne vivekajñānāva- 
<pb n="381"/> 
<lb ed="vsa"/>raṇakarmakṣayo bhavati | tapo na paraṃ prāṇāyāmāditi |</p> 
<p><lg><l>dahyante dhmāyamānānāṃ dhātūnāṃ hi yathā malāḥ |</l> 
<l>prāṇāyāmaistu dahyante tadvadindriyajā malāḥ ||</l></lg> iti ca |</p> 
<p>tadevaṃ yamādibhiḥ saṃskṛtamanaskasya yoginaḥ saṃyamāya pratyāhāraḥ 
<lb ed="vsa"/>kartavyaḥ | cakṣurādīnāmindriyāṇāṃ pratiniyatarañjanīyakopanīyamoha- 
<lb ed="vsa"/>nīyapravaṇatvaprahāṇenāvikṛtasvarūpapravaṇacittānukāraḥ pratyāhāraḥ | 
<lb ed="vsa"/>indriyāṇi viṣayebhyaḥ pratīpamāhriyantesminniti vyutpatteḥ | nanu tadā 
<lb ed="vsa"/>cittamabhiniviśate nendriyāṇi | teṣāṃ bāhyaviṣayatvena tatra sāmarthyā- 
<lb ed="vsa"/>bhāvāt | ataḥ kathaṃ cittānukāraḥ | addhā | ata eva vastutastasyā- 
<lb ed="vsa"/>saṃbhavamabhisaṃdhāya sādṛśyārthamivaśabdaṃ cakāra sūtrakāraḥ — svaviṣayā- 
<lb ed="vsa"/>saṃprayoge cittasvarūpānukāra ivendriyāṇāṃ pratyāhāraḥ (pāta. yo. 
<lb ed="vsa"/>sū. 2 | 54) iti | sādṛśyaṃ ca cittānukāranimittaṃ viṣayāsaṃprayogaḥ | 
<lb ed="vsa"/>yadā cittaṃ nirudhyate tadā cakṣurādīnāṃ nirodhe prayatnāntaraṃ nāpekṣa- 
<pb n="382"/> 
<lb ed="vsa"/>ṇīyam | yathā madhukararājaṃ madhumakṣikā anuvartante tathendriyāṇi 
<lb ed="vsa"/>cittamiti | taduktaṃ viṣṇupurāṇe —</p> 
<p><lg><l>śabdādiṣvanuraktāni nigṛhyākṣāṇi yogavit |</l> 
<l>kuryāccittānukārīṇi pratyāhāraparāyaṇaḥ ||</l></lg></p> 
<p><lg><l>vaśyatā paramā tena jāyateticalātmanām |</l> 
<l>indriyāṇāmavaśyaistairna yogī yogasādhakaḥ ||</l></lg> (vi. pu. 6 | 7 | 43, 44) iti |</p> 
<p>nābhicakrahṛdayapuṇḍarīkanāsāgrādāvādhyātmike hiraṇyagarbhavāsa- 
<lb ed="vsa"/>vaprajāpatiprabhṛtike bāhye vā deśe cittasya viṣayāntaraparihāreṇa 
<lb ed="vsa"/>sthirīkaraṇaṃ dhāraṇā | tadāha — deśabandhaścittasya dhāraṇā (pāta. yo. 
<lb ed="vsa"/>sū. 3 | 1) iti | paurāṇikāśca —</p> 
<p><lg><l>prāṇāyāmena pavanaṃ pratyāhāreṇa cendriyam |</l> 
<pb n="383"/> 
<l>vaśīkṛtya tataḥ kuryāccittasthānaṃ śubhāśraye ||</l></lg> (vi. pu. 6 | 7 | 45) iti |</p> 
<p>tasmindeśe dhyeyāvalambanasya pratyayasya visadṛśapratyayaprahāṇena 
<lb ed="vsa"/>pravāho dhyānam | taduktaṃ — tatra pratyayaikatānatā dhyānam (pāta. yo. 
<lb ed="vsa"/>sū. 3 | 2) iti | anyairapyuktam —</p> 
<p><lg><l>tadrūpapratyayaikāgryā saṃtatiścānyanispṛhā |</l> 
<l>taddhyānaṃ prathamairaṅgaiḥ ṣaḍbhirniṣpādyate nṛpa ||</l></lg> (vi. pu. 6 | 7 | 89) iti | 
<lb ed="vsa"/>prasaṅgāccaramamaṅgaṃ prāgeva (da. 15 paṃ. 147) pratyapīpadāma |</p> 
<p>tadanena yogāṅgānuṣṭhānenādaranairantaryadīrghakālasevitena samādhipra- 
<lb ed="vsa"/>tipakṣakleśaprakṣayebhyāsavairāgyavaśānmadhumatyādisiddhilābho bhavati |</p> 
<p>atha kimevamakasmādasmānativikaṭābhiratyantāprasiddhābhiḥ karṇāṭa- 
<pb n="384"/> 
<lb ed="vsa"/>gauḍalāṭabhāṣābhirbhīṣayate bhavān | na hi vayaṃ bhavantaṃ bhīṣayāmahe | 
<lb ed="vsa"/>kiṃ tu madhumatyādipadārthavyutpādanena toṣayāmaḥ | tataścākutobhayena 
<lb ed="vsa"/>bhavatā śrūyatāmavadhānena | tatra madhumatī nāmābhyāsavairāgyādivaśā- 
<lb ed="vsa"/>dapāstarajastamoleśasukhaprakāśamayasattvabhāvanayānavadyavaiśāradyavi- 
<lb ed="vsa"/>dyotanarūpaṛtaṃbharaprajñākhyā samādhisiddhiḥ | taduktam — ṛtaṃbharā tatra 
<lb ed="vsa"/>prajñā (pāta. yo. sū. 1 | 48) iti | ṛtaṃ satyaṃ bibharti kadācidapi 
<lb ed="vsa"/>na viparyayeṇācchādyate | tatra sthitau dārḍhye sati dvitīyasya yoginaḥ 
<lb ed="vsa"/>sā prajñā bhavatītyathaḥ | catvāraḥ khalu yoginaḥ prasiddhāḥ prāthamaka- 
<lb ed="vsa"/>lpiko madhubhūmikaḥ prajñājyotiratikrāntabhāvanīyaśceti | tatrābhyāsī 
<lb ed="vsa"/>pravṛttamātrajyotiḥ prathamaḥ | na tvanena paracittādigocarajñānarūpaṃ 
<lb ed="vsa"/>jyotirvaśīkṛtamityuktaṃ bhavati | ṛtaṃbharaprajño dvitīyaḥ | bhūtendriya- 
<lb ed="vsa"/>jayī tṛtīyaḥ | paravairāgyasaṃpannaścaturthaḥ | manojavitvādayo madhupra- 
<lb ed="vsa"/>tīkasiddhayaḥ | taduktaṃ — manojavitvaṃ vikaraṇabhāvaḥ pradhānajayaśca (pāta. 
<lb ed="vsa"/>yo. sū. 3 | 48) iti | manojavitvaṃ nāma kāyasya manovadanuttamo 
<lb ed="vsa"/>gatilābhaḥ | vikaraṇabhāvaḥ kāyanirapekṣāṇāmindriyāṇāmabhimatade- 
<pb n="385"/> 
<lb ed="vsa"/>śakālaviṣayāpekṣavṛttilābhaḥ | pradhānajayaḥ prakṛtivikāreṣu sarveṣu 
<lb ed="vsa"/>vaśitvam | etāśca siddhayaḥ karaṇapañcakarūpajayāttṛtīyasya yoginaḥ 
<lb ed="vsa"/>prādurbhavanti | yathā madhuna ekadeśopi svadate tathā pratyekameva tāḥ 
<lb ed="vsa"/>siddhayaḥ svadanta iti madhupratīkāḥ | sarvabhāvādhiṣṭhātṛtvādirūpā 
<lb ed="vsa"/>viśokā siddhiḥ | tadāha — sattvapuruṣānyatākhyātimātrasya sarvabhāvā- 
<lb ed="vsa"/>ghiṣṭhātṛtvaṃ sarvajñatvaṃ ca (pāta. yo. sū. 3 | 49) iti | sarveṣāṃ 
<lb ed="vsa"/>vyavasāyāvyavasāyātmakānāṃ guṇapariṇāmarūpāṇāṃ bhāvānāṃ svāmi- 
<lb ed="vsa"/>vadākramaṇaṃ sarvabhāvādhiṣṭhātṛtvam | teṣāmeva śāntoditāvyapadeśya- 
<pb n="386"/> 
<lb ed="vsa"/>dharmitvena sthitānāṃ vivekajñānaṃ sarvajñātṛtvam | taduktaṃ — viśokā vā 
<lb ed="vsa"/>jyotiṣmatī (pāta. yo. sū. 1 | 36) iti | sarvavṛttipratyastamaye paraṃ 
<lb ed="vsa"/>vairāgyamāśritasya jātyādibījānāṃ kleśānāṃ nirodhasamartho nirbījaḥ 
<lb ed="vsa"/>samādhirasaṃprajñātapadavedanīyaḥ saṃskāraśeṣatāvyapadeśyaścittasyāva- 
<lb ed="vsa"/>sthāviśeṣaḥ | taduktaṃ — virāmapratyayābhyāsapūrvaḥ saṃskāraśeṣonyaḥ 
<lb ed="vsa"/>(pāta. yo. sū. 1 | 18) iti | evaṃ ca sarvato virajyamānasya tasya 
<lb ed="vsa"/>puruṣadhaureyasya kleśabījāni nirdagdhaśālibījakalpāni prasavasāma- 
<lb ed="vsa"/>rthyavidhurāṇi manasā sārdhaṃ pratyastaṃ gacchanti |</p> 
<p>tadeteṣu pralīneṣu nirupaplavavivekakhyātiparipākavaśātkāryakāra- 
<lb ed="vsa"/>ṇātmakānāṃ pradhāne layaḥ citiśaktiḥ svarūpapratiṣṭhā punarbuddhisattvā- 
<lb ed="vsa"/>bhisaṃbandhavidhurā vā kaivalyaṃ labhata iti siddham | dvayī ca muktiruktā 
<pb n="387"/> 
<lb ed="vsa"/>patañjalinā — puruṣārthaśūnyānāṃ guṇānāṃ pratiprasavaḥ kaivalyaṃ svarūpa- 
<lb ed="vsa"/>pratiṣṭhā vā citiśaktiḥ (pāta. yo. sū. 4 | 34) iti | na cāsmi- 
<lb ed="vsa"/>nsatyapi kasmānna jāyate janturiti vaditavyam | kāraṇābhāvātkā- 
<lb ed="vsa"/>ryābhāva iti pramāṇasiddhārthe niyogānuyogayorayogāt | aparathā 
<lb ed="vsa"/>kāraṇābhāvepi kāryasaṃbhave maṇivedhādayondhādibhyo bhaveyuḥ | tathā 
<lb ed="vsa"/>cānupapannārthatāyāmābhāṇako laukika upapannārtho bhavet | tathā ca 
<lb ed="vsa"/>śrutiḥ — andho maṇimavindat | tamanaṅgulirāvayat | agrīvaḥ pratyamu- 
<lb ed="vsa"/>ñcat | tamajihvā asaścata (tai0 ā0 1 | 11 | 5) | avindadavidhyata | 
<lb ed="vsa"/>āvayadgṛhītavān | pratyamuñcatpinaddhavān | asaścatābhyapūjayatstuta- 
<pb n="388"/> 
<lb ed="vsa"/>vāniti yāvat | evaṃ ca cikitsāśāstravadyogaśāstraṃ caturvyūham | 
<lb ed="vsa"/>yathā cikitsāśāstraṃ rogo rogaheturārogyaṃ bheṣajamiti tathedamapi 
<lb ed="vsa"/>saṃsāraḥ saṃsāraheturmokṣo mokṣopāya iti | tatra duḥkhamayaḥ saṃsāro 
<lb ed="vsa"/>heyaḥ | pradhānapuruṣayoḥ saṃyogo heyabhogahetuḥ | tasyātyantikī 
<lb ed="vsa"/>nivṛttirhānam | tadupāyaḥ samyagdarśanam | evamanyadapi śāstraṃ 
<lb ed="vsa"/>yathāsaṃbhavaṃ caturvyūhamūhanīyamiti sarvamavadātam |</p> 
<trailer>iti śrīmatsāyaṇamādhavīye sarvadarśanasaṃgrahe pātañjaladarśanam ||</trailer>
</div> 
<div n="16"><pb n="389"/> 
<head>atha śāṃkaradarśanam || 16 ||</head>
<p>soyaṃ pariṇāmavādaḥ prāmāṇikagarhaṇamarhati | na hyacetanaṃ pradhānaṃ 
<lb ed="vsa"/>cetanānadhiṣṭhitaṃ pravartate | suvarṇādau rucakādyupādāne hemakārādice- 
<lb ed="vsa"/>tanādhiṣṭhānopalambhena nityatvasādhakakṛtakatvavatsukhaduḥkhamohātma- 
<lb ed="vsa"/>nānvitatvādeḥ sādhanasya sādhyaviparyayavyāptatayā viruddhatvāt | 
<lb ed="vsa"/>svarūpāsiddhatvācca | āntarāḥ khalvamī sukhaduḥkhamohā bāhyebhyaśca- 
<lb ed="vsa"/>ndanādibhyo vibhinnapratyayavedanīyebhyo vyatiriktā adhyakṣamīkṣyante | 
<lb ed="vsa"/>yadyamī sukhādisvabhāvā bhaveyustadā hemantepi candanaḥ sukhaḥ syāt | 
<lb ed="vsa"/>na hi candanaḥ kadācidacandanaḥ | tathā nidāgheṣvapi kuṅkumapaṅkaḥ sukho 
<lb ed="vsa"/>bhavet | na hyasau kadācidakuṅkumapaṅka iti | evaṃ kaṇṭakaḥ kramelakasyeva 
<pb n="390"/> 
<lb ed="vsa"/>manuṣyādīnāmapi prāṇabhṛtāṃ sukhaḥ syāt | na hyasau kāṃścitpratyeva 
<lb ed="vsa"/>kaṇṭaka iti | tasmāccandanakuṅkumādayo viśeṣāḥ kālaviśeṣādyape- 
<lb ed="vsa"/>kṣayā sukhādihetavo na tu sukhādisvabhāvā iti ramaṇīyam | tasmā- 
<lb ed="vsa"/>ddheturasiddha iti siddham |</p> 
<p>nāpi śrutiḥ pradhānakāraṇatvavāde pramāṇam | yataḥ — yadagne rohi- 
<lb ed="vsa"/>taṃṃ rūpaṃ tejasastadrūpaṃ yacchuklaṃ tadapāṃ yatkṛṣṇaṃ tadannasya (chā0 6 | 4 | 1) 
<lb ed="vsa"/>iti cchāndogyaśākhāyāṃ tejobannātmikāyāḥ prakṛterlohitaśukla- 
<lb ed="vsa"/>kṛṣṇarūpāṇi samāmnātāni tānyevātra pratyabhijñāyante | tatra śrauta- 
<lb ed="vsa"/>pratyabhijñāyāḥ prābalyāllohitādiśabdānāṃ mukhyārthasaṃbhavācca tejoba- 
<lb ed="vsa"/>nnātmikā jarāyujāṇḍajasvedajodbhijjacatuṣṭayasya bhūtagrāmasya prakṛti- 
<pb n="391"/> 
<lb ed="vsa"/>ravasīyate | yadyapi tejobannānāṃ prakṛterjātatvena yogavṛttyā na jāyata 
<lb ed="vsa"/>ityajatvaṃ na sidhyati tathāpi rūḍhivṛttyāvagatamajātvamuktaprakṛtau 
<lb ed="vsa"/>sukhāṃvabodhāya prakalpyate | yathā asau vādityo devamadhu (chā. 3 | 1 | 1) 
<lb ed="vsa"/>ityādivākyenādityasya madhutvaṃ parikalpyate tathā tejobannātmikā 
<lb ed="vsa"/>prakṛtirevājeti | atojāmekāmityādikā śrutirapi na pradhānaprati- 
<lb ed="vsa"/>pādikā |</p> 
<p>yadavādi nidarśanaṃ pūrvavādinā kṣīrādikamacetanaṃ cetanānadhiṣṭhi- 
<lb ed="vsa"/>tameva vatsavivṛddhyarthaṃ pravartata iti | naitadramaṇīyam | buddhiviśeṣaśā- 
<lb ed="vsa"/>linaḥ parameśvarasya tatrāpyadhiṣṭhātṛtvābhyupagamāt | na ca parameśva- 
<lb ed="vsa"/>rasya karuṇayā pravṛttyaṅgīkāre prāguktavikalpāvasaraḥ | sṛṣṭeḥ prāk 
<pb n="392"/> 
<lb ed="vsa"/>prāṇināṃ duḥkhasaṃbandhāsaṃbhavepi tannidānādṛṣṭasaṃbandhasaṃbhavena tatprahā- 
<lb ed="vsa"/>ṇecchayā pravṛttyupapatteḥ | kiṃ ca puruṣārthaprayuktā pradhānapravṛttirityuktaṃ 
<lb ed="vsa"/>tadvivektavyam | kiṃ pradhānaṃ kevalaṃ bhogārthaṃ pravartate kiṃ vā kevalamo- 
<lb ed="vsa"/>kṣārthamāhosvidubhayārtham | na tāvadādyaḥ kalpovakalpate | anā- 
<lb ed="vsa"/>dheyātiśayasya kūṭasthanityasya puruṣasya tāttvikabhogāsaṃbhavāt | ani- 
<lb ed="vsa"/>rmokṣaprasaṅgācca | yena hi prayojanena pradhānaṃ pravartitaṃ tadanena vidhātavyam | 
<lb ed="vsa"/>bhogena caitatpravartitamiti tameva vidadhyānna mokṣamiti | nāpi dvitīyaḥ | 
<lb ed="vsa"/>ciddhātornityaśuddhabuddhamuktasvabhāvatayā karmānubhavavāsanānāmasaṃbha- 
<lb ed="vsa"/>vena pradhānapravṛtteḥ prāgapi muktatayā tadarthaṃ pravṛttyanupapatteḥ | śabdādyupa- 
<lb ed="vsa"/>bhogārthamapravṛttatvena pradhānasya tadajanakatvaprasaṅgācca | nāpi tṛtīyaḥ | 
<lb ed="vsa"/>prāguktadūṣaṇalaṅghanālaṅghitatvāt | pravṛttisvabhāvāyāḥ prakṛteraudāsī- 
<lb ed="vsa"/>nyāyogācca | nanu sattvapuruṣānyatākhyātiḥ puruṣārthaḥ | tasyāṃ jātāyāṃ 
<lb ed="vsa"/>sā nivartate kṛtakāryatvāditi cet — tadasamañjasam | acetanāyāḥ 
<lb ed="vsa"/>prakṛtervicārya kāryakāritvāyogāt | yatheyaṃ kṛtepi śabdādyupalambhe 
<lb ed="vsa"/>tadarthaṃ punaḥ pravartata evamatrāpi punaḥ pravarteta | svabhāvasyānapāyāt | 
<pb n="393"/> 
<lb ed="vsa"/>kiṃ ca sā prakṛtirvivekakhyātivaśāducchidyate na vā | ucchede 
<lb ed="vsa"/>sarvasya saṃprati saṃsārostamiyāt | anucchede na kasyacinmokṣaḥ | 
<lb ed="vsa"/>nanu pradhānābhedepi tattatpuruṣāvivekakhyātilakṣaṇāvidyāsadasattvani- 
<lb ed="vsa"/>bandhanau bandhamokṣāvupapadyeyātāmiti cet — hanta tarhi kṛtaṃ prakṛtyā | 
<lb ed="vsa"/>avidyāsadasadbhāvābhyāmeva tadupapatteḥ | nanvavidyāpakṣepyeṣa doṣaḥ 
<lb ed="vsa"/>prāduḥṣyāditi cet — tadetatpratyavasthānamasthāne | na hi vayaṃ pradhāna- 
<lb ed="vsa"/>vadavidyāṃ sarveṣu jīveṣvekāmācakṣmahe yenaivamupālabhyemahi | api 
<lb ed="vsa"/>tviyaṃ pratijīvaṃ bhidyate | tena yasyaiva jīvasya vidyotpadyate tasyaivā- 
<lb ed="vsa"/>vidyā samucchidyate nānyasya | bhinnāyatanayostayorvirodhābhāvāt | 
<lb ed="vsa"/>ato na samastasaṃsārocchedaprasaṅgadoṣaḥ | tasmātpariṇāmaḥ paritya- 
<lb ed="vsa"/>ktavyaḥ | svīkartavyaśca vivartavādaḥ | nanu jīvajaḍayoḥ sārūpyābhā- 
<lb ed="vsa"/>vena cidvivartatvaṃ prapañcasya na saṃparipadyata iti prāgavādiṣmeti cet — 
<lb ed="vsa"/>naitatsādhu | na hi sārūpyanibandhanāḥ sarve vibhramā iti vyāptirasti | 
<lb ed="vsa"/>asarūpādapi kāmādeḥ kāntāliṅganādiṣviva svapnavibhramasyopala- 
<lb ed="vsa"/>mbhāt | kiṃ ca kādācitke vibhrame sārūpyāpekṣā nānādyavidyāniba- 
<lb ed="vsa"/>ndhane prapañce | tadavocadācāryavācaspatiḥ —</p> 
<p><lg><l>vivartastu prapañcoyaṃ brahmaṇo'pariṇāminaḥ |</l> 
<l>anādivāsanodbhūto na sārūpyamapekṣate ||</l></lg> iti | 
<lb ed="vsa"/>tadetatsarvaṃ vedāntaśāstrapariśramaśālināṃ sugamaṃ sughaṭaṃ ca | 
<pb n="394"/></p> 
<p>tacca vedāntaśāstraṃ caturlakṣaṇam | bhagavatā bādarāyaṇena praṇītasya 
<lb ed="vsa"/>vedāntaśāstrasya pratyagbrahmaikyaṃ viṣaya iti śaṃkarācāryāḥ pratyapīpa- 
<lb ed="vsa"/>dan | tatra prathame samanvayādhyāye sarveṣāṃ vedāntānāṃ brahmaṇi tātpa- 
<lb ed="vsa"/>ryeṇa paryavasānam | dvitīye'virodhādhyāye sāṃkhyāditarkavirodhani- 
<lb ed="vsa"/>rākaraṇam | tṛtīye sādhanādhyāye brahmavidyāsādhanam | caturthe phalā- 
<lb ed="vsa"/>dhyāye vidyāphalam | tatra pratyadhyāyaṃ pādacatuṣṭayam | tatra prathamasyā- 
<lb ed="vsa"/>dhyāyasya prathame pāde spaṣṭabrahmaliṅgaṃ vākyajātaṃ mīmāṃsyate | dvitī- 
<lb ed="vsa"/>ye'spaṣṭabrahmaliṅgamupāsyaviṣayam | tṛtīye tādṛśaṃ jñeyaviṣayam | catu- 
<lb ed="vsa"/>rthe'vyaktājāpadādi saṃdigdhaṃ padajātamiti | avirodhasya dvitīyasya 
<lb ed="vsa"/>prathame sāṃkhyayogakaṇādādismṛtivirodhaparihāraḥ | dvitīye sāṃkhyā- 
<lb ed="vsa"/>dimatānāṃ duṣṭatvam | tṛtīye pañcamahābhūtaśrutīnāṃ jīvaśrutīnāṃ ca 
<lb ed="vsa"/>parasparavirodhaparihāraḥ | caturthe liṅgaśarīraśrutīnāṃ virodhaparihāraḥ | 
<pb n="395"/> 
<lb ed="vsa"/>tṛtīyasya prathame jīvasya paralokagamanāgamanavicārapuraḥsaraṃ vairā- 
<lb ed="vsa"/>gyam | dvitīye tvaṃpadatatpadārthapariśodhanam | tṛtīye saguṇavidyāsu 
<lb ed="vsa"/>guṇopasaṃhāraḥ | caturthe nirguṇabrahmavidyāyā bahiraṅgāntaraṅgāśramayajña- 
<lb ed="vsa"/>śamādisādhanajātam | caturthasya prathame brahmasākṣātkāreṇa jīvataḥ 
<lb ed="vsa"/>pāpapuṇyakleśavaidhuryalakṣaṇā muktiḥ | dvitīye maraṇotkramaṇaprakāraḥ | 
<lb ed="vsa"/>tṛtīye saguṇabrahmopāsakasyottaramārgaḥ | caturthe nirguṇasaguṇabrahmavido 
<lb ed="vsa"/>videhakaivalyabrahmalokāvasthānāni | taditthaṃ brahmavicāraśāstrādhyāya- 
<lb ed="vsa"/>pādārthasaṃgrahaḥ |</p>
<p>
<pb n="396"/>
<supplied xml:lang="en" resp="#sarit-encoder-sarvadarsanasamgraha">No text of the Sarvadarśanasaṃgraha on this page, only commentary.</supplied>
<pb n="397"/>
<supplied xml:lang="en" resp="#sarit-encoder-sarvadarsanasamgraha">No text of the Sarvadarśanasaṃgraha on this page, only commentary.</supplied>
<pb n="398"/>
<supplied xml:lang="en" resp="#sarit-encoder-sarvadarsanasamgraha">No text of the Sarvadarśanasaṃgraha on this page, only commentary.</supplied></p>
<pb n="399"/>
<p>tatra prathamamadhikaraṇamathāto brahmajijñāsā (bra. sū. 1 | 1 | 1) iti 
<lb ed="vsa"/>brahmamīmāṃsārambhopapādanaparam | adhikaraṇaṃ ca pañcāvayavaṃ prasi- 
<lb ed="vsa"/>ddham | te ca viṣayādayaḥ pañcāvayavā nirūpyante | ātmā vāre 
<lb ed="vsa"/>draṣṭavyaḥ (bṛ. 2 | 4 | 5) ityetadvākyaṃ viṣayaḥ | brahma jijñāsitavyaṃ na 
<lb ed="vsa"/>veti saṃdehaḥ | jijñāsyatvavyāpakayoḥ saṃdehaprayojanayoḥ saṃbhavāsaṃ- 
<lb ed="vsa"/>bhavābhyām |</p> 
<p>tatra kasyedaṃ jijñāsyatvamavagamyate | ahamanubhavagamyasya śrutiga- 
<lb ed="vsa"/>myasya vā | nādyaḥ | sarvajanīnenāhamanubhavenedamāspadadehādibhyo 
<lb ed="vsa"/>vivekenātmanaḥ spaṣṭaṃ pratibhāsamānatvāt | nanu sthūlohaṃ kṛśohami- 
<lb ed="vsa"/>tyādidehadharmasāmānādhikaraṇyānubhavādadhyastātmabhāvadehālambano- 
<pb n="400"/> 
<lb ed="vsa"/>yamahaṃkāra iti cenna | bālyādyavasthāsu bhinnaparimāṇatayā badarā- 
<lb ed="vsa"/>malakādivatparasparabhedena śarīrasya pratyabhijñānānupapatteḥ | athocyeta 
<lb ed="vsa"/>yathā pīlupākapakṣe piṭharapākapakṣe vā kālabhedenaikasminvastuni 
<lb ed="vsa"/>pākajabhedo yujyate tathaikasmiñśarīrābhidhe vastuni kālabhedena pari- 
<lb ed="vsa"/>māṇabhedaḥ | ata eva laukikāḥ śarīramātmanaḥ sakāśādabhinnaṃ prati- 
<lb ed="vsa"/>padyamānāḥ pratyabhijānate ceti | na tadbhadram | maṇimantrauṣadhādyupāya- 
<lb ed="vsa"/>bhedena bhūmikādhānavannānāvidhāndehānpratipadyamānasyāhamālambanasya 
<lb ed="vsa"/>bhinnasyātmanaḥ śarīrādbhedena bhāsamānatvāt | ata eva cakṣurādī- 
<lb ed="vsa"/>nāmapyahamālambanatvamaśakyaśaṅkam | nānyadṛṣṭaṃ smaratyanyaḥ (nyā- 
<lb ed="vsa"/>kusu. 1 | 15) iti nyāyena cakṣurādau naṣṭepi rūpādipratisaṃdhānā- 
<lb ed="vsa"/>nupapatteḥ | nāpyantaḥkaraṇasyāhamālambanatvamāstheyam | ayameva bhedo 
<lb ed="vsa"/>bhedaheturvā yadviruddhadharmādhyāsaḥ kāraṇabhedaśceti nyāyena kartṛkara- 
<lb ed="vsa"/>ṇabhūtayorātmāntaḥkaraṇayostakṣavāsivatsaṃbhedāsaṃbhavāt | yadyabheda 
<pb n="401"/> 
<lb ed="vsa"/>eva nādriyate tarhi sthūlohaṃ kṛśohaṃ kṛṣṇohamityādi saṃkhyānamu- 
<lb ed="vsa"/>tsannasaṃkathaṃ syāt | na syāt | evaṃ loke śāstre cobhayathā śabdapra- 
<lb ed="vsa"/>yogadarśanena mukhyārthatvānupapattau mañcāḥ krośantītyādivadaupacāri- 
<lb ed="vsa"/>katvenopapatteḥ | na dvitīyaḥ | ahamanubhavagamyasyaiva śrutigamyatvāt | 
<lb ed="vsa"/>satyaṃ jñānamanantaṃ brahma (tai. 2 | 1 | 1) ityādiśrutibhyo hi brahmāvaga- 
<lb ed="vsa"/>myate | brahmabhāvaścāhamātmā brahma (bṛ. 2 | 5 | 19) tattvamasi (chā. 
<lb ed="vsa"/>6 | 8 | 7) ityādiśrutiṣvahaṃpratyayagamyasyaiva bodhyate | tathā ceda- 
<lb ed="vsa"/>manumānaṃ samasūci | vimatamajijñāsyamasaṃdigdhatvātkaratalāmala- 
<lb ed="vsa"/>kavat |</p> 
<p>tathā phalaṃ na phalabhāvabhīkṣate | puruṣairarthyata iti vyutpattyā 
<lb ed="vsa"/>niḥśeṣaduḥkhopaśamalakṣitaṃ paramānandaikarasyaṃ ca puruṣārthaśabdasyārthaḥ 
<lb ed="vsa"/>sakalapuruṣadhaureyaiḥ prepsyate netaratsāṃsārikaṃ sukhajātam | tasyai- 
<pb n="402"/> 
<lb ed="vsa"/>hikasya pāralaukikasya ca sātiśayatayā ca sadṛkṣatayā ca prekṣā- 
<lb ed="vsa"/>vadbhirarthyamānatvānupapatteḥ | yattatparipanthi duḥkhajātaṃ tajjihāsyate | 
<lb ed="vsa"/>taccāvidyāparaparyāyasaṃsāra eva | kartṛtvādisakalānarthakaratvādavi- 
<lb ed="vsa"/>dyāyāḥ | samityekīkaraṇe vartate | saṃbhedādau tathā copalambhāt | 
<lb ed="vsa"/>tathā cātmānaṃ dehenaikīkṛtya svarganarakamārgayoḥ sarati yena puruṣaḥ sa 
<lb ed="vsa"/>saṃsāro'vidyāśabdārthaḥ | tannivṛttiḥ phalaṃ phalavatāmabhimatam | tathā 
<lb ed="vsa"/>kathitam —</p> 
<p><lg><l>avidyāstamayo mokṣaḥ sā ca bandha udāhṛtaḥ |</l></lg> iti |</p> 
<p>tacca kāśakuśāvalambanakalpam | ātmayāthātmyānubhavena saha 
<lb ed="vsa"/>vartamānasya saṃsārasya rūparasavadvirodhābhāvena nivartyanivartakabhāvā- 
<lb ed="vsa"/>bhāvāt | nanu sahānuvartamāno bodhaḥ saṃsāraṃ mā bādhiṣṭa | sahāva- 
<lb ed="vsa"/>rtamānastu bodhaḥ prakāśastamovadbādhiṣyata iti cet — tadetadriktaṃ 
<lb ed="vsa"/>vacaḥ | ahamanubhavādanyasyātmajñānasya mūṣikaviṣāṇāyamānatvāt | 
<pb n="403"/> 
<lb ed="vsa"/>nanvanyoyamanubhavaḥ pāmarāṇāṃ mā sma bhavannāma | vedā ntavacananicaya- 
<lb ed="vsa"/>paryālocanakṣamāṇāṃ parīkṣakāṇāṃ saṃbhavatyevetyapi na vaktavyam | abādhi- 
<lb ed="vsa"/>tānubhavavirodhena vedāntavākyānāṃ grāvaplavanādivākyakalpatvāt | 
<lb ed="vsa"/>na hyāgamāḥ paraḥśataṃ ghaṭaṃ paṭayitumutsahante | na cādhyayanavidhivyā- 
<lb ed="vsa"/>kopaḥ | gurumatānusāreṇa huṃphaḍādivākyavajjapamātropayogitvenācā- 
<lb ed="vsa"/>ryamatānusāreṇa vā yajamānaḥ prastara ityādivākyavatstāvakatvena ve- 
<lb ed="vsa"/>dāntasiddhāntasyādhyetavyatvasaṃbhavāt | tathā ca prayogaḥ — vivādāspadaṃ 
<pb n="404"/> 
<lb ed="vsa"/>brahma vicāryapadaṃ na bhavatyaphalatvātkākadantavaditi | tadāhurācāryāḥ —</p> 
<p><lg><l>ahaṃdhiyātmanaḥ siddhestasyaiva brahmabhāvataḥ |</l> 
<l>tajjñānānmuktyabhāvācca jijñāsā nāvakalpate ||</l></lg> iti | 
<lb ed="vsa"/>na ca bhedenādhyastadehādinivṛttiḥ phalamityaphalatvaheturasiddha iti 
<lb ed="vsa"/>veditavyam | bhedagraho hi vyāpakanivṛttyā vyāpyanivṛttiriti nyāyena 
<lb ed="vsa"/>bhedāgrahaparipanthinaṃ bhedasaṃskāramapekṣate | anākalitakaladhautasya 
<lb ed="vsa"/>śuktiśakale tatsamāropānupalambhāt | saṃskāraśca pramitimākā- 
<lb ed="vsa"/>ṅkṣati | ananubhūte saṃskārānudayāt | na ca bhrāntirūponubhavastatka- 
<lb ed="vsa"/>raṇamiti bhaṇitavyam | bhrānterabhrāntipūrvakatvena kvacitpramiterava- 
<lb ed="vsa"/>śyābhyupagamayitavyatvāt | prayogaśca — vimatāvātmānātmānau bhedena 
<lb ed="vsa"/>pramitāvabhedāyogyatvāt | tamaḥprakāśavat | na cātmānātmanorabhe- 
<lb ed="vsa"/>dāyogyatvalakṣaṇo heturasiddha iti śaṅkanīyam | vikalpāsahatvāt | 
<lb ed="vsa"/>tathā hi — anātmātmapariśeṣaḥ syādātmānātmapariśeṣo vā | 
<pb n="405"/> 
<lb ed="vsa"/>ādye muktidaśāyāmiva paridṛśyamānaṃ jagadastamiyāt | dvitīye jaga- 
<lb ed="vsa"/>dāndhyaṃ prasajyeta | tamaḥprakāśavadviruddhasvabhāvatvācca dṛgdṛśyayorātmā- 
<lb ed="vsa"/>nātmanorabhedāyogyatvamavadheyam | tataścārthādhyāsānupapattau tatpūrva- 
<lb ed="vsa"/>kasya jñānādhyāsasyāsaṃbhavena brahmaṇo vicāryatvāsaṃbhavādvicārā- 
<lb ed="vsa"/>tmikā caturlakṣaṇaśārīrakamīmāṃsā nārambhaṇīyeti pūrvapakṣe prāpte 
<lb ed="vsa"/>siddhāntobhidhīyate —</p> 
<p>ahaṃpadādhigamyādanyadātmatattvaṃ nāstīti na vaktavyam | nirasta- 
<lb ed="vsa"/>samastopādhikasyātmatattvasya śrutyādiṣu prasiddhatvāt | na ca teṣā- 
<lb ed="vsa"/>mupacaritārthatā | upakramopasaṃhārādiṣaḍvidhatātparyaliṅgavattayā tattvaṃ 
<lb ed="vsa"/>bodhayatāmupacaritārthatvānupapatteḥ | liṅgaṣaṭkaṃ ca pūrvācāryairdarśitam —</p> 
<p><lg><l>upakramopasaṃhārāvabhyāso'pūrvatā phalam |</l> 
<l>arthavādopapattī ca liṅgaṃ tātparyanirṇaye ||</l></lg> iti | 
<pb n="406"/> 
<lb ed="vsa"/>tatra sadeva saumyedamagra āsīdityupakramaḥ | aitadātmyamidaṃ sarvaṃ 
<lb ed="vsa"/>tatsatyaṃ sa ātmā tattvamasi śvetaketo ityupasaṃhāraḥ | tayorbrahma- 
<lb ed="vsa"/>viṣayatvenaikyarūpyamekaliṅgam | asakṛttattvamasītyuktirabhyāsaḥ | 
<lb ed="vsa"/>mānāntarāgamyatvamapūrvatvam | ekavijñānena sarvavijñānaṃ phalam | 
<lb ed="vsa"/>sṛṣṭisthitipralayapraveśaniyamanāni pañcārthavādāḥ | mṛdādidṛṣṭāntā 
<lb ed="vsa"/>upapattayaḥ | tasmādetairliṅgairvedāntānāṃ nityaśuddhabuddhamuktasvabhāvabra- 
<lb ed="vsa"/>hmātmaparatvaṃ niścetavyam | taditthamaupaniṣadasyātmatattvasyāhamanubha- 
<lb ed="vsa"/>ve'navabhāsamānatvāttasyānubhavasyādhyastātmaviṣayatvaṃ siddham | 
<pb n="407"/></p> 
<p>kaṇabhakṣākṣacaraṇādikakṣīkṛtasyātmano bhānābhāvādahamanubhavasyā- 
<lb ed="vsa"/>dhyastātmaviṣayatvameṣitavyam | na tāvadahamanubhavaḥ sarvagatatvamātmano- 
<lb ed="vsa"/>vagamayitumīṣṭe | ahamihāsmi sadane jānāna iti prādeśikatvagraha- 
<lb ed="vsa"/>ṇāt | na cedaṃ dehasya prādeśikatvaṃ pratibhāsata iti veditavyam | 
<lb ed="vsa"/>ahamityullekhāyogāt | nanu yathā rājñaḥ sarvaprayojanavidhātari bhṛtye 
<lb ed="vsa"/>mamātmā bhadrasena ityupacārastadvadātmavacanasyāhaṃśabdasya deha upacāra 
<lb ed="vsa"/>iti cet — maivaṃ vocaḥ | upacaritātmabhāvasya dehādeḥ svasamānākṛ- 
<pb n="408"/> 
<lb ed="vsa"/>tiśilāputrakādivajjñātṛtvāyogāt | na ca jñātṛtvamapyupacaritam | 
<lb ed="vsa"/>prayoktuḥ svapratipattiprakāśake prayoge pratipattṛtvopacārānupapatteḥ | 
<lb ed="vsa"/>atha dehadharmaḥ prādeśikatvamātmanyupacaryeta tadā dehātmanorbhedena 
<lb ed="vsa"/>bhavitavyam | prasiddhabhede māṇavake siṃhaśabdavatsāṃpratikagauṇatve 
<lb ed="vsa"/>tirohitabhedena sārṣapādau rase tailaśabdavannirūḍhagauṇatve vā gauṇa- 
<lb ed="vsa"/>mukhyayorbhedādhyavasāyasya niyatatvāt | atha mama śarīramiti bheda- 
<lb ed="vsa"/>bhānasaṃbhavādgauṇatvaṃ manyethāstadayuktam | ahaṃśabdārthasya dehādibhyo 
<lb ed="vsa"/>niṣkṛṣyāsādhāraṇadharmavattvena pratibhāsamānatvābhāvāt | aparathā 
<pb n="409"/> 
<lb ed="vsa"/>lokāyatikamataṃ nodayamāsādayet | mama śarīramityuktistu rāhoḥ 
<lb ed="vsa"/>śira itivadaupacārikī | mama śarīramiti bruvāṇenāpi kastvamiti 
<lb ed="vsa"/>pṛṣṭena vakṣasthalanyastahastena śṛṅgagrāhikayāyamahamiti prativacanasya 
<lb ed="vsa"/>dīyamānatvena dehātmapratyayasya sakalānubhavasiddhatvāt | taduktam —</p> 
<p><lg><l>dehātmapratyayo yadvatpramāṇatvena kalpitaḥ |</l> 
<l>laukikaṃ tadvadevedaṃ pramāṇaṃ tvātmaniścayāt ||</l></lg> iti | 
<lb ed="vsa"/>tathā ca vyāpakasya bhedabhānasya nivṛttervyāpyasya gauṇatvasya nivṛtti- 
<lb ed="vsa"/>riti niravadyam |</p> 
<p>nanvabhijñayā bhedasiddhirmā saṃbhūnnāma | pratyabhijñayā tu sohami- 
<lb ed="vsa"/>tyevaṃrūpayā tatsiddhiḥ saṃbhaviṣyatīti cenna | vikalpāsahatvāt | 
<lb ed="vsa"/>kimiyaṃ pratyabhijñā pāmarāṇāṃ syātparīkṣakāṇāṃ vā | nādyaḥ | dehavya- 
<lb ed="vsa"/>tiriktātmaikyamavagāhamānāyāḥ pratyabhijñāyā anudayāt | pratyuta 
<lb ed="vsa"/>śyāmasya lauhityavatkāraṇaviśeṣādalpasyāpi mahāparimāṇatvamavi- 
<pb n="410"/> 
<lb ed="vsa"/>ruddhamanubhavatāṃ taddeha eva tasyāḥ saṃbhavācca | na dvitīyaḥ | vyavahā- 
<lb ed="vsa"/>rasamaye pāmarasāmyānatirekāt | aparokṣabhramasya parokṣajñānavinā- 
<lb ed="vsa"/>śyatvānupapatteśca | yaduktaṃ bhagavatā bhāṣyakāreṇa — paśvādibhiścāvi- 
<lb ed="vsa"/>śeṣāt (bra. sū. 1 | 1 | 1 bhā.) iti | bhāmatīkārairapyuktaṃ śāstraci- 
<lb ed="vsa"/>ntakāḥ khalvevaṃ vicārayanti na pratipattāra iti | tathā cātmagoca- 
<lb ed="vsa"/>rasyādhyāsātmarūpatvaṃ sustham |</p> 
<p>na cārhatamatānusāreṇāhaṃpratyayaprāmāṇyāyātmano dehaparimāṇa- 
<pb n="411"/> 
<lb ed="vsa"/>tvamaṅgīkaraṇīyamiti sāṃpratam | madhyamaparimāṇasya sāvayavatvena 
<lb ed="vsa"/>dehādivadanityatve kṛtahānākṛtābhyāgamaprasaṅgāt | athaitaddoṣapari- 
<lb ed="vsa"/>jihīrṣayāvayavasamudāya ātmetyabhyupagamyeta tadā vaktavyam | kiṃ 
<lb ed="vsa"/>pratyekamavayavānāṃ caitanyaṃ saṃghātasya vā | nādyaḥ | bahūnāṃ cetanānā- 
<lb ed="vsa"/>mahamahamikayā pradhānabhāvamanubhavatāmaikamatyābhāvena samasamayaṃ viru- 
<lb ed="vsa"/>ddhadikkriyatayāśa rīrasyāpi viśaraṇaniṣkriyatvayoranyatarāpātāt | 
<lb ed="vsa"/>dvitīyepi saṃghātāpattiḥ kiṃ śarīropādhikī svābhāvikī yādṛ- 
<lb ed="vsa"/>cchikī vā | nādyaḥ | ekasminnavayave chinne cidātmanopyavayava- 
<lb ed="vsa"/>śchinna ityacetanatvāpātāt | na dvitīyaḥ | anekeṣāmavayavānāma- 
<lb ed="vsa"/>nyonyasāhityaniyamādarśanāt | na tṛtīyaḥ | saṃśleṣavadviśleṣasyāpi 
<lb ed="vsa"/>yādṛcchikatvena sukhena vasatāmakasmādacetanatvaprasaṅgāt | 
<pb n="412"/></p> 
<p>na cāṇuparimāṇatvamātmanaḥ śaṅkanīyam | sthūlohaṃ dīrghohamiti 
<lb ed="vsa"/>pratyayānupapatteḥ |</p> 
<p>na ca vijñānātmabhāṣiṇāṃ naiṣa doṣaḥ | viśuddhasāvayavatvābhāvā- 
<lb ed="vsa"/>diti gaṇanīyam | yaḥ suṣuptaḥ sohaṃ jāgarmīti sthiragocarasyāhamu- 
<lb ed="vsa"/>llekhasya kṣaṇabhāṅgivijñānagocaratve atasmiṃstadbuddhirūpamithyādhyāsasya 
<lb ed="vsa"/>tadavasthānāt | tadanena kṛśohaṃ kṛṣṇohamityādīnāṃ prakhyānānāṃ buddhyā 
<lb ed="vsa"/>sarūpatākhyānenaupacārikatvaṃ pratyākhyātam | tadvyāpakabhedabhānāsaṃbha- 
<pb n="413"/> 
<lb ed="vsa"/>vasya prāgeva prapañcitatvāt | tathā ca prayogaḥ — vimataṃ śāstraṃ viṣaya- 
<lb ed="vsa"/>prayojanasahitamāvidyakabandhanivartakatvātsuptotthitabodhavat | yathā 
<lb ed="vsa"/>svapnāvasthāyāṃ māyāparikalpitayoṣādikṛtabandhanivartakasya supto- 
<lb ed="vsa"/>tthitabodhasya mandiramadhye sukhena śayyāyāmavatiṣṭhamāno deho viṣayaḥ | 
<lb ed="vsa"/>tasya suptabodhenāniścayāt | svapnamāyāvijṛmbhitānarthanivṛttiḥ prayo- 
<lb ed="vsa"/>janam | evaṃ mananādijanyaparokṣajñānadvāreṇādhyāsikakartṛtvabhoktṛtvā- 
<lb ed="vsa"/>dyanarthaniṣedhakasya śāstrasya saccidānandaikarasaṃ pratyagātmabhūtaṃ brahma 
<lb ed="vsa"/>viṣayaḥ | tasyāhamanubhavenāniścayāt | adhyāsanivṛttiḥ prayojanam | 
<lb ed="vsa"/>tathā cāphalatvāditi heturasiddha iti siddham | taduktam —</p> 
<p><lg><l>śrutigamyātmatattvaṃ tu nāhaṃbuddhyāvagamyate |</l> 
<l>api khe kāmato mohā nātmanyastaviparyaye ||</l></lg> iti | 
<lb ed="vsa"/>itoyamasaṃdigdhatvāditi heturapyasiddha iti siddham |</p> 
<p>yadyapi sarvaḥ prāṇī pratyagātmāstitvaṃ pratyetyahamasmīti | na hi 
<lb ed="vsa"/>kaścidapi nāhamasmīti vipratipadyate | pratyagātmaiva brahma | tattvamasi 
<lb ed="vsa"/>(chā. 6 | 8 | 7) iti sāmānādhikaraṇyāt | tasmādātmatattvamasaṃdigdhaṃ 
<lb ed="vsa"/>siddham | tathāpi dharmaṃ prati vipratipannā bahuvidhā iti nyāyena 
<lb ed="vsa"/>viśeṣapratipattirupapadyata eva | tathā hi | caitanyaviśiṣṭaṃ dehamātmeti 
<lb ed="vsa"/>lokāyatā manyante | indriyāṇyātmetyanye | antaḥkaraṇamātmetyapare | 
<pb n="414"/> 
<lb ed="vsa"/>kṣaṇabhaṅguraṃ saṃtanyamānaṃ vijñānamātmeti bauddhā budhyante | dehaparimāṇa 
<lb ed="vsa"/>ātmeti jainā jināḥ pratijānate | kartṛtvādiviśiṣṭaḥ parameśva- 
<lb ed="vsa"/>rādbhinno jīvātmeti naiyāyikādayo varṇayanti | dravyabodhasvabhāva- 
<lb ed="vsa"/>mātmetyācāryāḥ paricakṣate | bhoktaiva kevalaṃ na karteti sāṃkhyāḥ 
<lb ed="vsa"/>saṃgirante | cidrūpaḥ kartṛtvādirahitaḥ parasmādabhinnaḥ pratyagātme — 
<lb ed="vsa"/>tyaupaniṣadā bhāṣante | evaṃ prasiddhe dharmiṇi viśeṣato vipratipattau 
<lb ed="vsa"/>tadviśeṣasaṃśayo yujyate | tathā ca saṃdehasaṃbhavājjijñāsyatvaṃ brahmaṇaḥ 
<lb ed="vsa"/>siddham | taditthaṃ brahmaṇo vicāryatvasaṃbhavena tadvicārātmakaṃ brahmamī- 
<lb ed="vsa"/>māṃsāśāstramārambhaṇīyamiti yuktam | janmādyasya yataḥ (bra. sū. 1 | 1 | 2) 
<lb ed="vsa"/>ityādisarvasya śāstrasyaitadvicārāpekṣatvācchāstraprathamādhyāyasaṃgatami- 
<lb ed="vsa"/>damadhikaraṇam |</p> 
<p>nanvitthaṃbhūte brahmaṇi kiṃ pramāṇaṃ pratyakṣamanumānamāgamo vā | na ka- 
<lb ed="vsa"/>dācittatra pratyakṣaṃ kramate | atīndriyatvāt | nāpyanumānam | vyāptasya 
<lb ed="vsa"/>liṅgasyābhāvāt | nāpyāgamaḥ | yato vāco nivartante (tai. 2 | 4 | 1) 
<lb ed="vsa"/>iti śrutyaivāgamagamyatvaniṣedhāt | upamānādikamaśakyaśaṅkam | 
<lb ed="vsa"/>niyataviṣayatvāt | tasmādbrahmaṇi pramāṇaṃ na saṃbhavatīti cet — maivaṃ 
<lb ed="vsa"/>vocaḥ | pratyakṣādyasaṃbhavepyāgamasya sattvāt | yato vāco nivartante 
<lb ed="vsa"/>iti vāggocaratvaniṣedhātkathametaditi cet — śrutireva niṣedhati 
<pb n="415"/> 
<lb ed="vsa"/>vedāntavedyatvaṃ brahmaṇaḥ śrutireva vidhatte | na hi vedapratipāditerthenu- 
<lb ed="vsa"/>papanne vaidikānāṃ buddhiḥ khidyate | api tu tadupapādanamārgameva 
<lb ed="vsa"/>vicārayati | tasmādubhayamapi pratipādanīyam | viṣayatvaniṣedhakā- 
<lb ed="vsa"/>ni vākyāni vākyajanyavṛttivyaktasphuraṇalakṣaṇaphalāsaṃbhavavivakṣayā 
<lb ed="vsa"/>pravṛttāni | viṣayatvabodhakāni tu vṛttijanyāvaraṇabhaṅgalakṣaṇaphala- 
<lb ed="vsa"/>saṃbhavavivakṣayā | taduktaṃ bhagavadbhiḥ —</p> 
<p><lg><l>anādheyaphalatvena śruterbrahma na gocaraḥ |</l> 
<l>prameyaṃ pramitau tu syādātmākārasamarpaṇāt ||</l></lg> iti |</p> 
<p><lg><l>na prakāśyaṃ pramāṇena prakāśo brahmaṇaḥ svayam |</l> 
<l>tajjanyāvṛtibhaṅgatvātprameyamiti gīyate ||</l></lg> iti ca | 
<pb n="416"/></p> 
<p>nanu syādeṣa manoratho yadi siddherthe vedasya prāmāṇyaṃ sidhyet | 
<lb ed="vsa"/>saṃgatigrahaṇāyattatvātprāmāṇyaniścayasya | saṃgatigrahaṇasya ca vṛddha- 
<lb ed="vsa"/>vyavahārāyattatvāt | vṛddhavyavahārasya ca loke kāryaikaniyatatvāt | 
<lb ed="vsa"/>na hyasti saṃbhavaḥ śabdānāṃ kāryerthe saṃgatigrahaḥ siddhārthābhidhāya- 
<lb ed="vsa"/>katvaṃ tatra vā prāmāṇyamiti | na hi turaṅgatve gṛhītasaṃgatikaṃ tura- 
<lb ed="vsa"/>ṅgapadaṃ gotvamācaṣṭe tatra vā prāmāṇyaṃ bhajate | tasmātkāryagṛhītasaṃ- 
<lb ed="vsa"/>gatikānāṃ śabdānāṃ kārya eva prāmāṇyam | nanu mukhavikāsādili- 
<lb ed="vsa"/>ṅgāddharṣahetuṃ prasiddhārthamanumāya yatra śabdasya saṃgatigraho yathā putraste 
<lb ed="vsa"/>jāta ityādiṣu tatrāvaśyaṃ kāryamantareṇaiva śabdasya siddherthe prāmāṇya- 
<lb ed="vsa"/>māśrīyata iti cenna | putrajanmavadeva priyāsukhaprasavāderanekasya 
<pb n="417"/> 
<lb ed="vsa"/>harṣahetorupasthīyamānatvena pariśeṣāvadhāraṇānupapatteḥ | putraste jāta 
<lb ed="vsa"/>ityādiṣu siddhārthapareṣu prayogeṣu dvāraṃ dvāramityādivatkāryādhyāhā- 
<lb ed="vsa"/>reṇa prayogopapatteśca | śāstratvaprasiddhyā ca na vedāntānāṃ siddhārtha- 
<lb ed="vsa"/>paratvam | pravṛttinivṛttiparāṇāmeva vākyānāṃ śāstratvaprasiddheḥ | 
<lb ed="vsa"/>taduktaṃ bhaṭṭācāryaiḥ —</p> 
<p><lg><l>pravṛttirvā nivṛttirvā nityena kṛtakena vā |</l> 
<l>puṃsāṃ yenopadiśyeta tacchāstramabhidhīyate ||</l></lg> iti | 
<lb ed="vsa"/>na caiteṣāṃ svarūpaparatve prayojanamasti | śrutavedāntārthasyāpi puṃsaḥ 
<lb ed="vsa"/>sāṃsārikadharmāṇāmanivṛtteḥ | tasmādvedāntānāmapyātmā jñātavya 
<lb ed="vsa"/>iti samāmnātena vidhinaikavākyatāmāśritya kāryaparataivāśrayaṇī- 
<lb ed="vsa"/>yeti siddham | tataśca kevalasiddharūpe brahmaṇi vedāntānāṃ prāmāṇyaṃ 
<lb ed="vsa"/>na sidhyatīti cet |</p> 
<p>atra pratividhīyate — na tāvatsiddhe vyutpattyasiddhiḥ | prāgunnītayā 
<lb ed="vsa"/>nītyā putraste jāta iti vākyātsiddhaparādapi vyutpattisiddheḥ | na 
<lb ed="vsa"/>ca pariśeṣāvadhāraṇānupapattiḥ | priyāsukhaprasavāderapi saṃbhavāditi 
<lb ed="vsa"/>bhaṇitavyam | putrapadāṅkitapaṭapradarśanavatpriyāsukhaprasavādisūcakā- 
<pb n="418"/> 
<lb ed="vsa"/>bhāvāt | putrajanbhaiva tatsūcakamiti cet — prathamapratītaputrajanmapari- 
<lb ed="vsa"/>tyāge kāraṇābhāvāt | putrajananasyaivādhikānandahetutvācca |</p> 
<p><lg><l>putrotpattivipattibhyāṃ nāparaṃ sukhaduḥkhayoḥ |</l></lg> 
<lb ed="vsa"/>iti vidyamānatvāt | tathā cācakathaccitsukhācāryaḥ —</p> 
<p><lg><l>dṛṣṭacaitrasutotpattestatpadāṅkitavāsasā |</l> 
<l>vārtāhāreṇa yātasya pariśeṣaviniściteḥ ||</l></lg> (citsu. pṛ. 88) iti | 
<lb ed="vsa"/>yaduktaṃ siddhārthapareṣu kāryādhyāhāra iti tadayuktam | mukhyārthaviṣa- 
<lb ed="vsa"/>yatayā siddhepi prayogasiddhāvadhyāhārānupapatteḥ | yaduktaṃ śāstratva- 
<lb ed="vsa"/>prasiddhyā ca na svarūpaparatvamiti tadapyayuktam | hitaśāsanādapi 
<lb ed="vsa"/>śāstratvopapatteḥ | na ca prayojanābhāvaḥ | śrutamatavedāntajanyādvi- 
<lb ed="vsa"/>tīyātmavijñānābhyāsena vidyodaye saṃsāranidānāvidyānivṛttyupala- 
<lb ed="vsa"/>kṣitabrahmātmatālakṣaṇaparamapuruṣārthasiddheḥ | na cātra vidhiḥ saṃbhavati | 
<lb ed="vsa"/>vikalpāsahatvāt | tathā hi — kiṃ śābdajñānaṃ vidheyaṃ kiṃ vā bhāva- 
<lb ed="vsa"/>nātmakamāhosvitsākṣātkārarūpam | nādyaḥ | viditapadārthasaṃgati- 
<pb n="419"/> 
<lb ed="vsa"/>kasyādhītaśabdanyāyatattvasyāntareṇāpi vidhiṃ śabdādevopapatteḥ | nāpi 
<lb ed="vsa"/>dvitīyaḥ | bhāvanāyā jñānaprakarṣahetubhāvasyānvayavyatirekasiddhatayā 
<lb ed="vsa"/>prāptatvenāvidheyatvāt | aprāptaprāpakasyaiva vidhitvāṅgīkārāt | 
<lb ed="vsa"/>tṛtīye sākṣātkāraḥ kiṃ brahmasvarūpaḥ kiṃ vāntaḥkaraṇapariṇāmabhedaḥ | 
<lb ed="vsa"/>nādyaḥ | tasya nityatvenāvidheyatvāt | nāpi dvitīyaḥ | ānandasākṣā- 
<lb ed="vsa"/>tkārarūpatayā phalatvenāvidheyatvāt | tasmājjñātavya ityādīnāma- 
<lb ed="vsa"/>vidhāyakatvādarhe kṛtyatṛcaśca (pāṇi. sū. 3 | 3 | 169) iti kṛtyapratya- 
<lb ed="vsa"/>yānāmarhārthe vidhānādarhārthataiva vyākhyeyā | tathā ca sarveṣāṃ vedānta- 
<lb ed="vsa"/>vākyānāmupakramopasaṃhārādiṣaḍvidhatātparyopetatvānnityaśuddhabuddhamu- 
<lb ed="vsa"/>ktasvabhāvabrahmātmaparatvamāstheyam |</p> 
<p>niṣpradeśe paramāṇau pradeśavṛttitvenābhimatasya saṃyogasya durupapā- 
<pb n="420"/> 
<lb ed="vsa"/>danatayā tannibandhanasya dvyaṇukasyāsiddhau dvyaṇukādikrameṇārambhavā- 
<lb ed="vsa"/>dāsaṃbhavādacetanāyāḥ prakṛtermahadādirūpeṇa pariṇāmavādāsaṃbhavācca 
<lb ed="vsa"/>khyātibādhānyathānupapattyānirvacanīyaḥ prapañcaścidvivarta iti siddham | 
<lb ed="vsa"/>svarūpāparityāgena rūpāntarāpattirvivarta iti satyamithyākhyāva- 
<lb ed="vsa"/>bhāsa iti | avabhāsodhyāsa iti paryāyaḥ | sa cādhyāso dvividhaḥ — 
<lb ed="vsa"/>arthādhyāso jñānādhyāsaśceti | taduktam —</p> 
<p><lg><l>pramāṇadoṣasaṃskārajanmānyasya parātmatā |</l> 
<l>taddhīścādhyāsa iti hi dvayamiṣṭaṃ manīṣibhiḥ ||</l></lg> iti | 
<pb n="421"/></p> 
<p>punarapi dvividhodhyāsaḥ | nirupādhikasopādhikabhedāt | tadapyu- 
<lb ed="vsa"/>ktam —</p> 
<p><lg><l>doṣeṇa karmaṇā vāpi kṣomitājñānasaṃbhavaḥ |</l> 
<l>tattvavidyāvirodhī ca bhramoyaṃ nirupādhikaḥ ||</l></lg></p> 
<p><lg><l>upādhisaṃnidhiprāptakṣobhāvidyāvijṛmbhitam |</l> 
<l>upādhyapagamāpohyamāhuḥ sopādhikaṃ bhramam ||</l></lg> iti | 
<lb ed="vsa"/>tatra svarūpeṇa kalpitāhamādyadhyāso nirupādhikaḥ | tadapyuktam —</p> 
<p><lg><l>nīlimeva viyatyeṣā bhrāntyā brahmaṇi saṃsṛtiḥ |</l> 
<l>ghaṭavyomeva bhoktāyaṃ bhrānto bhedena na svataḥ ||</l></lg> iti | 
<lb ed="vsa"/>ata eva bhāṣyakāraḥ śuktikā rajatavadavabhāsata ekaścandraḥ sadvi- 
<lb ed="vsa"/>tīyavaditi nidarśanadvayamudājahāra | śiṣṭaṃ śāstra eva spaṣṭamiti 
<lb ed="vsa"/>vistarabhiyoparamyate | evaṃ ca dṛgdṛśyau dvāveva padārthāviti vedā- 
<lb ed="vsa"/>ntināṃ siddhānta iti sarvamavadātam |</p> 
<p>atra prabhākaraḥ — śuktikā rajatavadavabhāsata iti dṛṣṭānto neṣṭaḥ | 
<pb n="422"/> 
<lb ed="vsa"/>rajatapratyayasya śuktikālambanatvānupapatteḥ | tathā hi — idaṃ rajatamiti 
<lb ed="vsa"/>pratītau śukterālambanatvaṃ purodeśasattāmātreṇāvalambyate kāraṇatvena 
<lb ed="vsa"/>bhāsamānatvena vā | nādyaḥ | purovartināṃ loṣṭādīnāmapyālambanatva- 
<lb ed="vsa"/>prasaṅgāt | atha kaladhautabodhakaraṇasaṃskārodbodhakāraṇatvena taddvārā 
<lb ed="vsa"/>rajatajñānakāraṇatvādālambanatvaṃ manyase | tadapi na saṃgacchate | 
<lb ed="vsa"/>cakṣurādīnāmapi kāraṇatvena viṣayatvāpātāt | atha bhāsamānatayā 
<lb ed="vsa"/>viṣayatvamiṣyate tadapyaśliṣṭam | rajatanirbhāsasya śuktikālambana- 
<lb ed="vsa"/>tvānupapatteḥ | yasminvijñāne yadavabhāsate tattadālambanam | atra ca 
<lb ed="vsa"/>kaladhautānubhavaḥ śuktikālambanatvakalpanāyāṃ virudhyate | tathā 
<lb ed="vsa"/>cācakathannyāyavīthyāṃ śālikanāthaḥ —</p> 
<p><lg><l>atra brūmo ya evārtho yasyāṃ saṃvidi bhāsate |</l> 
<l>vedyaḥ sa eva nānyaddhi vedyāvedyatvalakṣaṇam ||</l></lg></p> 
<p><lg><l>idaṃ rajatamityatra rajataṃ tvavabhāsate |</l> 
<l>tadeva tena vedyaṃ syānna tu śuktiravedanāt ||</l></lg></p> 
<p><lg><l>tenānyasyānyathā bhāsaḥ pratītyaiva parāhataḥ |</l> 
<l>anyasminbhāsamāne hi na paraṃ bhāsate yataḥ ||</l></lg> (praka. pa. 4 | 23 — 25) iti | 
<pb n="423"/></p> 
<p>kiṃ ca mithyājñānotpattau sāmagrī na samasti | kiṃ kevalānīndri- 
<lb ed="vsa"/>yādīni kāraṇāni doṣadūṣitāni vā | nādyaḥ | teṣāṃ samīcīnajñā- 
<lb ed="vsa"/>najananasāmarthyopalambhāt | anyathā samīcīnaṃ rajatajñānaṃ na kadā- 
<lb ed="vsa"/>cidudayamāsādayet | na dvitīyaḥ | doṣāṇāmautsargikakāryaprasavaśa- 
<lb ed="vsa"/>ktipratibandhamātraprabhāvatvāt | na hi duṣṭaṃ kuṭajabījaṃ vaṭāṅkuraṃ jana- 
<lb ed="vsa"/>yitumīṣṭe | na vā tailakaluṣitaṃ śālibījamaśālyaṅkurajananāyālam | 
<lb ed="vsa"/>kiṃ tu svakāryaṃ na karoti | nanu dāvadahanadagdhasya vetrabījasya kada- 
<lb ed="vsa"/>līkāṇḍajanakatvaṃ dṛṣṭamiti cet — tanna sthāne | dagdhasyāvetrabījatvena 
<lb ed="vsa"/>doṣāṇāṃ viparītakāryakāritvaṃ pratyanudāharaṇāt | na ca bhasmakadoṣa- 
<lb ed="vsa"/>dūṣitasya kaukṣeyakasyāśuśukṣaṇerbahvannapacanasāmarthyaṃ dṛṣṭamityeṣṭavyam | 
<lb ed="vsa"/>aśitapītādyāhārapariṇatau jāṭharasya jātavedasaḥ śaktatvāt | 
<lb ed="vsa"/>taduktam —</p> 
<p><lg><l>ayathārthasya bodhasya notpattāvasti kāraṇam |</l> 
<l>doṣāścenna hi doṣāṇāṃ kāryaśaktivighātatā ||</l></lg> 
<pb n="424"/></p> 
<p><lg><l>bhasmakādiṣu kāryasya vighātādeva doṣatā |</l> 
<l>agnerhi rasaniṣpattiḥ kāryaṃ jaṭharavartinaḥ ||</l></lg> (praka. pa. 4 | 73 — 74) iti |</p> 
<p>api cāsatyapyarthe jñānaprādurbhāvābhyupagame samīcīnasthalepi 
<lb ed="vsa"/>jñānānāṃ svagocaravyabhicāraśaṅkāṅkurasaṃbhavena niraṅkuśo vyavahāro 
<lb ed="vsa"/>lupyate | tadāha —</p> 
<p><lg><l>yadi cārthaṃ parityajya kācidbuddhiḥ prakāśate |</l> 
<l>vyamicāravati svārthe kathaṃ viśvāsakāraṇam ||</l></lg> (praka. pa. 4 | 66) iti |</p> 
<p>nanu rajatagocaraikaviśiṣṭajñānānaṅgīkāre viśiṣṭavyavahāro na 
<lb ed="vsa"/>sidhyet | atastatsiddhayepi viparyayoṅgīkārya iti cenna | idaṃ raja- 
<lb ed="vsa"/>tamiti grahaṇasmaraṇābhidhasya bodhadvayasya vyavahārakāraṇatvāṅgīkā- 
<lb ed="vsa"/>rāt | yadyevamidaṃ śuktikāśakalaṃ tadrajatamityatopi viśiṣṭavyavahāraḥ 
<pb n="425"/> 
<lb ed="vsa"/>syāditi | tanna | tatredamiti purovartidravyamātragrahaṇasya doṣadūṣita- 
<lb ed="vsa"/>cakṣurjanyatvenānākalitaśuktitvādiviśeṣitasya sāmānyamātragrahaṇa- 
<lb ed="vsa"/>rūpatvādrajatamiti jñānasyāsaṃnihitaviṣayasya saṃprayogaliṅgādyaprasūta- 
<lb ed="vsa"/>tayā sadṛśāvabodhitasaṃskāramātraprabhavatvena pariśeṣaprāptasmṛtibhā- 
<lb ed="vsa"/>vasya doṣahetukatayā gṛhītatattāṃśapramoṣādgrahaṇamātratvopapatteḥ | tada- 
<lb ed="vsa"/>pyuktam —</p> 
<p><lg><l>nanvatra rajatābhāsaḥ kathameṣa ghaṭiṣyate |</l> 
<l>ucyate śuktiśakalaṃ gṛhītaṃ bhedavarjitam ||</l></lg></p> 
<p><lg><l>śuktikāyā viśeṣā ye rajatādbhedahetavaḥ |</l> 
<l>te na jñātā abhibhavājjñātā sāmānyarūpatā ||</l></lg></p> 
<p><lg><l>anantaraṃ ca rajatasmṛtirjātā tayāpi ca |</l> 
<l>manodoṣāttadityaṃśaparāmarśavivarjitam ||</l></lg></p> 
<p><lg><l>rajataṃ viṣayīkṛtya naiva śuktervivecitam |</l> 
<l>smṛtyāto rajatābhāsa upapanno bhaviṣyati ||</l></lg> (praka. pa. 4 | 26 — 29) 
<pb n="426"/></p> 
<p><lg><l>na hyasaṃnihitaṃ tāvatpratyakṣaṃ rajataṃ bhavet |</l> 
<l>liṅgādyabhāvāccānyasya pramāṇasya na gocaraḥ ||</l></lg></p> 
<p><lg><l>pariśeṣātsmṛtiriti niścayo jāyate punaḥ |</l></lg> (praka. pa. 4 | 31 — 32) iti |</p> 
<p>nanu kimidamekaikaṃ vyavahārakāraṇamuta saṃbhūya | na prathamaḥ | deśa- 
<lb ed="vsa"/>bhedena pravṛttiprasaṅgāt | na caramaḥ | prayatnāyaugapadyājjñānāyaugapa- 
<lb ed="vsa"/>dyāt (vai. sū. 3 | 2 | 3) ityādinā jñānayaugapadyaniṣedhāt | ato 
<lb ed="vsa"/>jñānadvayaṃ heturityayuktaṃ vaca iti cet — maivaṃ vocaḥ | avinaśyatoḥ 
<lb ed="vsa"/>sahāvasthānaniṣedhepi vinaśyadavinaśyatoḥ sahāvasthānasyāniṣiddha- 
<lb ed="vsa"/>tvena nirantarotpannayostadupapatteḥ | nanu rajatajñānādrajatārthī rajate 
<lb ed="vsa"/>pravartatāṃ nāma | paurastye vastuni kathaṃ pravṛttiḥ syāditi cenna | 
<lb ed="vsa"/>svarūpato viṣayataścāgṛhītabhedayorgrahaṇasmaraṇayoḥ saṃnihitarajatago- 
<pb n="427"/> 
<lb ed="vsa"/>carajñānasārūpyeṇa vastutaḥ parasparaṃ vibhinnayorapyabhedocitasāmā- 
<lb ed="vsa"/>nādhikaraṇyavyapadeśahetutvopapatteḥ | grahaṇasmaraṇayoḥ saṃnihitarajata- 
<lb ed="vsa"/>jñānasārūpyaṃ katham | yathā caitattathā niśamyatām | saṃnihitarajata- 
<lb ed="vsa"/>gocaraṃ hi vijñānamidamaṃśarajatāṃśayorasaṃsargaṃ nāvagāhate | tayoḥ 
<lb ed="vsa"/>saṃsṛṣṭatvenāsaṃsargasyaivābhāvāt | nāpi svagataṃ bhedam | ekajñāna- 
<lb ed="vsa"/>tvāt | evaṃ grahaṇasmaraṇe api doṣavaśādvidyamānamapīdamaṃśarajatāṃśa- 
<lb ed="vsa"/>yorasaṃsargaṃ bhedaṃ nāvagāhata iti | bhedāgrahaṇameva sārūpyam | taduktaṃ 
<lb ed="vsa"/>gurumatānusāribhiḥ —</p> 
<p><lg><l>grahaṇasmaraṇe ceme vivekānavabhāsinī |</l> 
<l>samyagrajatabodhācca bhinne yadyapi tattvataḥ ||</l></lg></p> 
<p><lg><l>tathāpi bhinne nābhāte bhedāgrahasamatvataḥ |</l> 
<l>samyagrajatabodhastu samakṣaikārthagocaraḥ ||</l></lg></p> 
<p><lg><l>tato bhinne abuddhvā ca grahaṇasmaraṇe ime |</l> 
<l>samānenaiva rūpeṇa kevalaṃ manyate janaḥ ||</l></lg></p> 
<p><lg><l>aparokṣāvabhāsena samānārthagraheṇa ca |</l> 
<pb n="428"/> 
<l>availakṣaṇyasaṃvittiriti tāvatsamarthitā ||</l></lg>
<lg><l>vyavahāropi tattulyastata eva pravartate |</l></lg> (praka. pa. 4 | 33 — 37) 
<lb ed="vsa"/>evamagṛhītavivekamāpannasaṃnihitarūpyajñānasārūpyaṃ grahaṇasmaraṇadvaya- 
<lb ed="vsa"/>mayathāvyavahāraheturiti siddham | yadyevamayathāvyavahāro grahaṇasmara- 
<lb ed="vsa"/>ṇajanyastarhi pītaḥ śaṅkha ityādau sa na siddhastatra tayorabhāvāditi 
<lb ed="vsa"/>cenna | agṛhītavivekayoḥ prāptasamīcīnasaṃsargajñānasārūpyatve graha- 
<lb ed="vsa"/>ṇayoreva vyavahārasaṃpādakatvopapatteḥ | nayanaraśmivartinaḥ pittadravyasya 
<lb ed="vsa"/>pītimā doṣavaśāddravyarahito gṛhyate | śaṅkhopyakalitaśuklaguṇaḥ svarū- 
<lb ed="vsa"/>pato gṛhyate | tadanayorguṇaguṇinoḥ saṃsargayogyayorasaṃsargāgrahasārūpyā- 
<lb ed="vsa"/>tpītatapanīyapiṇḍapratyayāvailakṣaṇyādvyavahāra upapadyate | yathoktam —</p> 
<p><lg><l>pītaśaṅkhāvabodhe hi pittasyendriyavartinaḥ |</l> 
<l>pītimā gṛhyate dravyarahito doṣatastathā ||</l></lg></p> 
<p><lg><l>śaṅkhasyendriyadoṣeṇa śuklimā na ca gṛhyate |</l> 
<pb n="429"/> 
<l>kevalaṃ dravyamātraṃ tu prathate rūpavarjitam ||</l></lg></p> 
<p><lg><l>guṇe dravyavyapekṣe ca dravye ca guṇakāṅkṣiṇi |</l> 
<l>bhāsamāne tayorbuddhirasaṃbandhaṃ na budhyate ||</l></lg></p> 
<p><lg><l>satyapītāvabhāsena same bhāte matī ime |</l> 
<l>vyavahāropi tattulya evamatrāpi yujyate ||</l></lg> (praka. pa. 4 | 48 — 51) iti |</p> 
<p>nanvidaṃ rajatamiti bhrāntijñānānabhyupagame rajataprasakterasattvā- 
<lb ed="vsa"/>nnedaṃ rajatamiti niṣedhaḥ kathaṃ kaladhautābhāvaṃ bodhayatīti cet — naiṣa 
<lb ed="vsa"/>doṣaḥ | bhedāgrahaprasañjitasya śuktau rajatavyavahārasya niṣedhasvīkāreṇa 
<lb ed="vsa"/>kalpanālāghavasadbhāvāt | taduktaṃ pañcikāprakaraṇe —</p> 
<p><lg><l>mithyābhāvopi tattulyavyavahārapravartanāt |</l> 
<l>rajatavyavahārāṃśe visaṃvādayato narāt ||</l></lg></p> 
<p><lg><l>bādhakapratyayasyāpi bādhakatvamato matam |</l> 
<l>prasajyamānarajatadhyavahāranivāraṇāt ||</l></lg> (praka. pa. 4 | 38 — 39) iti | 
<pb n="430"/> 
<lb ed="vsa"/>tadanena prācīnayorjñānayoḥ satyatve kathaṃ bhramatvaprasiddhiriti śaṅkā 
<lb ed="vsa"/>parākṛtā | ayathāvyavahārapravartakatvena tadupapatteḥ |</p> 
<p>kiṃ ca nedaṃ rajatamiti bādhakāvabodho nābhāvamavagāhate | 
<lb ed="vsa"/>bhāvavyatirekeṇābhāvasya durgrahaṇatvāt | yadyevamaṅga nāstīti pratya- 
<lb ed="vsa"/>yasya kimālambanam | aparathā māhābhānikapakṣānupraveśa iti cet — 
<lb ed="vsa"/>maivaṃ bhāṣiṣṭhāḥ | abhāvasya dharmipratiyoginirūpaṇādhīnanirūpyatve- 
<lb ed="vsa"/>nāvaśyābhyupagamanīye dṛśye pratiyoginyadṛśye vā smaryamāṇedhika- 
<lb ed="vsa"/>raṇamātrabuddhereva nāstīti vyavahāropapattāvatiriktābhāvakalpanāyāṃ 
<lb ed="vsa"/>pramāṇābhāvāt | taduktamamṛtakalāyām —</p> 
<p><lg><l>atrocyate dvayī saṃvidvastuno bhūtalādinaḥ |</l> 
<l>ekā saṃsṛṣṭaviṣayā tanmātraviṣayā parā ||</l></lg></p> 
<p><lg><l>tanmātraviṣayā vāpi dvayī sātha nigadyate |</l> 
<l>pratiyoginyadṛśye ca dṛśye ca pratiyogini ||</l></lg></p> 
<p><lg><l>tatra tanmātradhīryeyaṃ smṛte ca pratiyogini |</l> 
<l>nāstitvaṃ saiva bhūbhāge ghaṭādipratiyoginaḥ ||</l></lg> (praka. pa. 6 | 37 — 39) iti | 
<pb n="431"/> 
<lb ed="vsa"/>ata eva ca prābhākaramatānusāribhiḥ pramāṇapārāyaṇe pratyakṣā- 
<lb ed="vsa"/>dīni pañcaiva pramāṇāni prapañcitāni | nanvevamabhāvasyābhāve nakā- 
<lb ed="vsa"/>rasya vaiyarthyamāpadyeta | anuśāsanavirodhaścāpatediti cet — tadetadvā- 
<lb ed="vsa"/>rtam | ekonapañcāśadvarṇānāṃ madhye kasyāpi varṇasyābhāvārthatvādarśanena 
<lb ed="vsa"/>varṇasya sato nakārasya tadarthatvānupapatteḥ | na caivamanuśāsanavi- 
<lb ed="vsa"/>rodhaḥ | tadanyatadabhāvatadviruddheṣvartheṣvanuśāsanasyaivamarthaḥ syāt | 
<lb ed="vsa"/>tathā hi — cetanānāṃ madhye kaścana kasyacicchatruḥ kaścana kasyaci- 
<lb ed="vsa"/>nmitraṃ kaścana kasyacidudāsīnastathaivācetanānāmapi | tadanyapadena 
<lb ed="vsa"/>tadudāsīno nakārārthaḥ | viruddhapadena śatrurnakārārthaḥ | tadabhāvapadena 
<lb ed="vsa"/>mitraṃ nakārārthaḥ | tathā cābrāhmaṇapada evaitattrayaṃ pratīyate śūdra ityu- 
<lb ed="vsa"/>dāsīno yavana iti śatruḥ kṣatriya iti mitram | evaṃ sarvatra nañprayoga- 
<lb ed="vsa"/>sthale draṣṭavyamiti na kaścidabhāvo bhāvavyatiriktaḥ saṃbhavati | tasmā- 
<lb ed="vsa"/>duktayā rītyā bhramabādhaprasiddhyā vivādādhyāsitāḥ pratyayā yathārthāḥ 
<lb ed="vsa"/>pratyayatvāddaṇḍīti pratyayavaditi siddham | 
<pb n="432"/></p> 
<p>tadapare na kṣamante | iha khalu nikhilaprekṣāvānsamīhitatatsādha- 
<lb ed="vsa"/>nayoranyatarapravedane pravartate | na ca rajatamarthayamānasya śuktikāśa- 
<lb ed="vsa"/>kalajñānaṃ tadrūpamanubhāvayituṃ prabhavati | śuktikāśakalasya samīhita- 
<lb ed="vsa"/>tatsādhanayoranyatarabhāvābhāvāt | nāpi rajatasmaraṇaṃ purovartini pravṛ- 
<lb ed="vsa"/>ttikāraṇam | tasyānubhavapāratantryatayānubhavadeśa eva pravartakatvāt | 
<lb ed="vsa"/>nāpi bhedāgraho vyavahārakāraṇam | grahaṇanibandhanatvāccetanavyavahā- 
<lb ed="vsa"/>rasya | nanu na vayamekaikasya kāraṇatvaṃ brūmahe yenaivamupālabhyemahi | 
<lb ed="vsa"/>kiṃ tvagṛhītavivekasya jñānadvayasya prāptasamīcīnapuraḥsthitarajatajñā- 
<lb ed="vsa"/>nasārūpyasyetyanuktopālambhoyamiti cet — tadapyayuktam | vikalpāsa- 
<lb ed="vsa"/>hatvāt | tathā hi — samīcīnarajatāvabhāsasārūpyaṃ bhāsamānaṃ prava- 
<lb ed="vsa"/>rtakaṃ sattāmātreṇa vā | ādye vikalpe bhedāgrahāparaparyāyasya sārū- 
<lb ed="vsa"/>pyasya samīcīnasaṃnibhe ime jñāne iti viśeṣākāreṇa gṛhyamāṇasya 
<pb n="433"/> 
<lb ed="vsa"/>pravṛttikāraṇatvaṃ kiṃ vānayoreva svarūpato viṣayataśca mitho bhedā- 
<lb ed="vsa"/>graho vidyata iti sāmānyākāreṇa gṛhyamāṇasya sārūpyasya | nādyaḥ | 
<lb ed="vsa"/>samīcīnajñānavattatsaṃnibhajñānasya taducitavyavahārapravartakatvānupa- 
<lb ed="vsa"/>patteḥ | na khalu gosaṃnibho gavaya ityavabhāso gavārthinaṃ gavaye prava- 
<lb ed="vsa"/>rtayati | na dvitīyaḥ | vyāhatatvāt | na khalvanākalitabhedasyāna- 
<lb ed="vsa"/>yoriti anayoriti grahe bhedāgraha iti ca pratipattirbhavati | ataḥ 
<lb ed="vsa"/>pariśeṣātsattāmātreṇa bhedāgraharūpasya sārūpyasya vyavahārakāraṇatva- 
<lb ed="vsa"/>maṅgīkartavyam | evamevāstviti cet — tarhīdamiha saṃpradhāryam — kimayaṃ 
<lb ed="vsa"/>bhedāgrahaḥ samāropotpādanakrameṇa vyavahārakāraṇamastūtānutpāditā- 
<lb ed="vsa"/>ropa eva svayamiti | na ca dvitīyaḥ pakṣa eva śreyān | tāvatai- 
<lb ed="vsa"/>va vyavahārotpattāvāropasya gauravadoṣaduṣṭatvāditi mantavyam | viśi- 
<lb ed="vsa"/>ṣṭavyavahārasya viśiṣṭajñānapūrvakatvaniyamenājñānapūrvakatvānupapatteḥ |</p> 
<p>nanvayaṃ vyavahāro nājñānapūrvaka ityanākalitaparābhisaṃdhiḥ svasi- 
<pb n="434"/> 
<lb ed="vsa"/>ddhāntasiddhārthādyadi kaścicchaṅketa sa prativaktavyaḥ | śuktikāviṣa- 
<lb ed="vsa"/>yasya grahaṇasyāsamīhitaviṣayatvena rajatārthipravṛttihetutvāsaṃbhavāda- 
<lb ed="vsa"/>nvayavyatirekābhyāṃ rajatajñānasya samīhitaviṣayatvena pravṛttihetutvasaṃ- 
<lb ed="vsa"/>bhavāccedamarthābhisaṃbhinnagrahaviviktasyāpi rajatasmaraṇasya kāraṇatvaṃ 
<lb ed="vsa"/>vaktavyam | tacca vaktuṃ na śakyate | jānāti icchati tataḥ pravartata 
<lb ed="vsa"/>iti nyāyena jñānecchāpravṛttīnāṃ samānaviṣayatvena bhāvyam | tathā 
<lb ed="vsa"/>cedaṃkārāspadābhimukhapravṛttasya rajatārthinastadicchānibandhanam | 
<lb ed="vsa"/>anyathānyadicchannanyadvyavaharatīti vyāhanyeta | tathā ca yadīdaṃkārā- 
<lb ed="vsa"/>spadaṃ rajatāvabhāsagocaratāṃ nācaretkathaṃ rajatārthī tadicchet | yadya- 
<lb ed="vsa"/>rajatatvāgrahaṇāditi brūyāt rajatatvāgrahātkasmādayaṃ nopekṣeteti | 
<lb ed="vsa"/>yugapattadbhavabhedāgrahābhedāgrahanibandhanābhyāmupādānopekṣābhyāṃ purataḥ 
<lb ed="vsa"/>pṛṣṭhataścākṛṣyamāṇaḥ puruṣo dolāyamānatayā rūpyāropamantareṇopā- 
<lb ed="vsa"/>dānapakṣa eva na vyavasthāpyata ityanicchatāpyacchamatinā samāropaḥ 
<pb n="435"/> 
<lb ed="vsa"/>samāśrayaṇīyaḥ | yathāha — bhedāgrahādidaṃkārāspade rajatatvamāropya 
<lb ed="vsa"/>tajjātīyasyopakārahetubhāvamanusmṛtya tajjātīyatvenāsyāpi tadanu- 
<lb ed="vsa"/>māya tadarthī pravartata iti prathamaḥ pakṣaḥ praśasyaḥ |</p> 
<p>na ca taṭastharajatasmaraṇapakṣepi hetorgṛhītatvenāyaṃ mārgaḥ samāna 
<lb ed="vsa"/>iti vācyam | rajatatvasya hetoḥ pakṣadharmatvābhāvāt | na ca pakṣa- 
<lb ed="vsa"/>dharmatāyā abhāvepi vyāptibalādgamakatvaṃ śaṅkyam | vyāptipakṣadharmatā- 
<lb ed="vsa"/>valliṅgasyaiva gamakatvāṅgīkārāt | tadāhuḥ śabarasvāminaḥ — jñāta- 
<lb ed="vsa"/>saṃbandhasyaiva puṃso liṅgaviśiṣṭadharmyekadeśadarśanālliṅgiviśiṣṭadharmyeka- 
<lb ed="vsa"/>deśabuddhiranumānamiti | ācāryopyavocat —</p> 
<p><lg><l>sa eṣa cobhayātmā yo gamye gamaka iṣyate |</l> 
<l>asiddhenaikadeśena gamyāsiddherna bodhakaḥ ||</l></lg> iti | 
<lb ed="vsa"/>nanu bhavatpakṣepi puraḥsthitasyedamarthasya paramārthato rajatatvaṃ nāstīti 
<lb ed="vsa"/>na rajatatvaṃ dharmyekadeśa iti cenna | yakṣānurūpo baliriti nyāyenānu- 
<pb n="436"/> 
<lb ed="vsa"/>mityābhāsānuguṇasyaikadeśasya vidyamānatvāt | tathā ca prayogaḥ — 
<lb ed="vsa"/>vivādādhyāsitaṃ rajatajñānaṃ purovartiviṣayaṃ rajatārthinastatra niya- 
<lb ed="vsa"/>mena pravartakatvāt | yaduktasādhanaṃ taduktasādhyaṃ yathobhayavādisaṃmataṃ 
<lb ed="vsa"/>satyarajatajñānam | vivādapadaṃ śuktiśakalaṃ rajatajñānaviṣayo'vyavadhā- 
<lb ed="vsa"/>nena rajatārthipravṛttiviṣayatvādrajatapadasamānādhikaraṇapadāntaravā- 
<lb ed="vsa"/>cyatvādvā vasturajatavat |</p> 
<p>yaduktaṃ rajatajñānasya śuktikālambanatvenubhavavirodha iti tadapya- 
<lb ed="vsa"/>yuktam | vikalpāsahatvāt | tathā hi — tatra kiṃ rajatākārapratītiṃ 
<lb ed="vsa"/>prati śukterālambanatvenubhavavirodha udbhāvyata idamaṃśasya vā | nādyaḥ | 
<pb n="437"/> 
<lb ed="vsa"/>anaṅgīkāraparāhatatvāt | na dvitīyaḥ | idaṃtāniyatadeśādhikara- 
<lb ed="vsa"/>ṇasya cākacakyaviśiṣṭasya vastuno rajatajñānālambanatvamanavalamba- 
<lb ed="vsa"/>mānasya bhavata evānubhavavirodhāt | idaṃ rajatamiti sāmānādhi- 
<lb ed="vsa"/>karaṇyena purovartinyaṅgulinirdeśapūrvakamupādānādivyavahāradarśanācca |</p> 
<p>yaccoktam — doṣāṇāmautsargikakāryaprasavaśaktipratibandhakatayā vi- 
<lb ed="vsa"/>parītakāritvaṃ nāstīti | tadapyayuktam | dāvadagdhavetrabījādau tathā 
<lb ed="vsa"/>darśanāt | na ca dagdhasya vetrabījatvaṃ nāstīti mantavyam | śyāmasya 
<lb ed="vsa"/>ghaṭasya raktatāmātreṇa ghaṭatvanivṛttiprasaṅgāt | nanu ghaṭoyaṃ ghaṭoya- 
<lb ed="vsa"/>mityanuvṛttayoḥ pratyayaprayogayoḥ sadbhāvāddhaṭatvasya sadbhāva iti 
<lb ed="vsa"/>cenna | atrāpīdaṃ vetrabījamiti tayoḥ samānatvāt | tathā bhasma- 
<lb ed="vsa"/>kadoṣadūṣitasya jāṭharāgnerbahvannapacanasāmarthyaṃ dṛśyate | na ca bahva- 
<lb ed="vsa"/>nnapacanasāmarthyaṃ jāṭharasyaiva jātavedaso na bhasmakavyādheriti vaktuṃ 
<lb ed="vsa"/>yuktam | tasya mandamalpapacanasāmarthyepi sahasā mahatpacanasya bhasma- 
<lb ed="vsa"/>kavyādhisāhāyakamantareṇānupapatteḥ | anyathā sarveṣāṃ tathāpatteḥ | 
<lb ed="vsa"/>kiṃ ca jñānānāṃ yathārthavyavahārakāraṇatvepi doṣavaśādayathārthavyavahā- 
<lb ed="vsa"/>rakāraṇatvamaṅgīkurvāṇo bhavāneva paryanuyojyo bhavati | taduktaṃ 
<lb ed="vsa"/>bhāṣye — yaścobhayoḥ samāno doṣo dyotate tatra kaścodyo bhavatīti | 
<lb ed="vsa"/>atrāpyuktam — 
<pb n="438"/></p> 
<p><lg><l>yaścobhayoḥ samo doṣaḥ parihāropi vā samaḥ |</l> 
<l>naikaḥ paryanuyoktavyastādṛgarthavicāraṇe ||</l></lg> iti | 
<lb ed="vsa"/>tathāpi māmakasyānumānasya kiṃ dūṣaṇaṃ dattamāsīt | yadyanumānadū- 
<lb ed="vsa"/>ṣaṇaṃ vinā na parituṣyati hanta kālātyayāpadiṣṭatā | kṛṣṇavartmānu- 
<lb ed="vsa"/>ṣṇatvānumānavat | etāvantaṃ kālaṃ yadidaṃ rajatamityabhādasau śukti- 
<lb ed="vsa"/>riti pratyakṣeṇa prācīnapratyayasyāyathārthatvaṃ pravedayatā yathārthatvānu- 
<lb ed="vsa"/>mānasyāpahṛtaviṣayatvādbādhyatvasaṃbhavāt |</p> 
<p>yaccoktaṃ svagocaravyabhicāre sarvānāśvāsaprasaṅga iti | tadasāṃ- 
<lb ed="vsa"/>pratam | saṃvidāṃ kvacitsaṃvādivyavahārajanakatvepi na sarvatra taccha- 
<lb ed="vsa"/>ṅkayā pravṛttyuccheda iti yathā tāvake mate tathā māmakepyasau panthā 
<lb ed="vsa"/>na vārita iti samānayogakṣematvāt | tautātitamatamavalambya 
<lb ed="vsa"/>vidhivivekaṃ vyākurvāṇairācāryavācaspatimiśrairbodhakatvena svataḥ prā- 
<lb ed="vsa"/>māṇyaṃ nāvyabhicāreṇeti nyāyakaṇikāyāṃ pratyapādi | tasmādaviśvā- 
<lb ed="vsa"/>saśaṅkānavakāśaṃ labhate | 
<pb n="439"/></p> 
<p>nanu mādhyamikamatāvalambanena rajatādivibhramālambanamasaditi 
<lb ed="vsa"/>cet — taduktam | asato'parokṣapratibhāsāyogyatvāt | tadupāditsayā 
<lb ed="vsa"/>pravṛttyanupapatteśca | nanu vijñānameva vāsanādisvakāraṇasāmarthyā- 
<lb ed="vsa"/>sāditadṛṣṭāntasiddhasvabhāvaviśeṣamasatprakāśanasamarthanamupajātam | 
<lb ed="vsa"/>asatprakāśanaśaktiravidyā saṃvṛtiriti paryāyāḥ | tasmādavidyāvaśā- 
<lb ed="vsa"/>dasanto bhāntīti cet — tadapi vaktumaśakyam | śakyasya durnirū- 
<lb ed="vsa"/>pyatvāt | kimatra śakyaṃ kāryaṃ jñāpyaṃ vā | nādyaḥ | asataḥ kāraṇa- 
<lb ed="vsa"/>tvānupapatteḥ | na dvitīyaḥ | śakyasya kāraṇatvenāṅgīkṛtatvāt | 
<lb ed="vsa"/>jñānādanyasya jñānasyānupalabdheśca | upalabdhau vā tasyāpi jñāpya- 
<pb n="440"/> 
<lb ed="vsa"/>tvena jñāpakāntarāpekṣāyāmanavasthāpatteśca | athaitaddoṣaparijihīrṣayā 
<lb ed="vsa"/>vijñānaṃ sadrūpamevāsataḥ prakāśakamiti kakṣīkriyata iti cet — 
<lb ed="vsa"/>atra devānāṃpriyaḥ praṣṭavyaḥ punaḥ | asau sadasatoḥ saṃbandho nirū- 
<lb ed="vsa"/>pyanirūpakabhāvo'vinābhāvo vā | nādyaḥ | asata upakārādhā- 
<lb ed="vsa"/>ratvāyogenānupakṛtatayā nirūpyatvānupapatteḥ | na caramaḥ | dhūma- 
<lb ed="vsa"/>dhūmadhvajayoriva tadutpattilakṣaṇasya śiṃśapāvṛkṣayoriva tādātmya- 
<lb ed="vsa"/>lakṣaṇasya vā avinābhāvanidānasya sadasatorasaṃbhavāt | tasmādvi- 
<lb ed="vsa"/>jñānamevāsatprakāśakamityasadvādināmayamasatpralāpa ityāropyamāṇaṃ 
<lb ed="vsa"/>nāsat | 
<pb n="441"/></p> 
<p>nanu vijñānavādinayānusāreṇa pratīyamānaṃ rajataṃ jñānātmakam | 
<lb ed="vsa"/>tatra ca yuktirabhidhīyate — yadyathānubhūyate tattathā | anyathātvaṃ tu 
<lb ed="vsa"/>balavadbādhakopanipātādāsthīyata ityubhayavādisaṃmatorthaḥ | tatra ca 
<lb ed="vsa"/>nedaṃ rajatamiti niṣiddhedaṃbhāvaṃ rajatamarthādāntarajñānarūpamavatiṣṭhate | 
<lb ed="vsa"/>na cedaṃtayā niṣedhe satyanidaṃtayā ca bahirapi vyavasthopapatteḥ kutaḥ 
<lb ed="vsa"/>saṃvidākārateti vācyam | vyavahitasyāparokṣatvānupapattāvaparo- 
<lb ed="vsa"/>kṣasya vijñānasya kakṣīkartavyatvāt | tathā ca prayogaḥ — vivādapadaṃ 
<lb ed="vsa"/>vijñānākāraḥ saṃprayogamantareṇāparokṣatvādvijñānavaditi | tadanupapa- 
<lb ed="vsa"/>nnam | vikalpāsahatvāt | bādhakovabodhaḥ kiṃ sākṣājjñānākāratāṃ 
<lb ed="vsa"/>bodhayatyarthādvā | nādyaḥ | nedaṃ rajatamiti pratyayasya rajatavivekamā- 
<lb ed="vsa"/>tragocarasya jñānābhedagocaratāyāmanubhavavirodhāt | nedaṃ rajatamiti 
<lb ed="vsa"/>rajatasya purovartitvapratiṣedho jñānākāratāṃ kalpayatīti cet — tade- 
<lb ed="vsa"/>tadvārtam | prasaktapratiṣedhātmano bādhakāvabodhasya tatraiva sattvātprati- 
<pb n="442"/> 
<lb ed="vsa"/>ṣedhopapatteḥ | vijñānākāratvasādhanamaṣyavijñānākāre bahiṣṭhe sākṣi- 
<lb ed="vsa"/>pratyakṣe bhāvarūpājñāne vartata iti savyabhicāraḥ |</p> 
<p>nanvanyathākhyātivādimatānusāreṇa rajatasya deśāntarasattvena 
<lb ed="vsa"/>bhāvyam | anyathā tasya pratiṣedhapratiyogitvānupapatteḥ | na hi 
<lb ed="vsa"/>kaścitprekṣāvāñśaśaviṣāṇaṃ pratiṣeddhuṃ prabhavati | taduktam —</p> 
<p><lg><l>vyāvartyābhāvavattaiva bhāvikī hi viśeṣyatā |</l> 
<l>abhāvavirahātmatvaṃ vastunaḥ pratiyogitā ||</l></lg> (nyā. ku. 3 | 2) iti | 
<pb n="443"/> 
<lb ed="vsa"/>tathā ca tasya deśāntarasattvamāśrayaṇīyamiti cet — tadapi na 
<lb ed="vsa"/>pramāṇapaddhatimadhyāste | asataḥ saṃsargasyeva kaladhautasya niṣedhaprati- 
<lb ed="vsa"/>yogitvopapatteḥ |</p> 
<p>nanvidaṃ rajatamiti jñānamekamanekaṃ vā | na tāvadādyaḥ | apasi- 
<lb ed="vsa"/>ddhāntāpatterasaṃbhavācca | tathā hi | śuktīdamaṃśendriyasaṃprayogādida- 
<lb ed="vsa"/>mākārāntaḥpariṇāmarūpamekaṃ jñānaṃ jāyate | na ca tatra kaladhautaṃ 
<lb ed="vsa"/>viṣayabhāvamākalpayitumutsahate | asaṃprayuktatvāttasya | viṣayatvā- 
<lb ed="vsa"/>ṅgīkāre sarvajñātvāpatteḥ | na ca cakṣuranvayavyatirekānuvidhāyitayā 
<lb ed="vsa"/>tajjñānasya tajjanyatvaṃ vācyam | idamaṃśajñānotpattau tadupakṣayopa- 
<lb ed="vsa"/>patteḥ | na cāpi saṃskārādrajatajñānasya janma | smṛtitvāpatteḥ | athe- 
<pb n="444"/> 
<lb ed="vsa"/>ndriyadoṣasya tatkaraṇatvam | tadapyayuktam | svātantryeṇa tasya jñāna- 
<lb ed="vsa"/>hetutvānupapatteḥ | na hi grahaṇasmaraṇābhyāmanyaḥ prakāraḥ samasti | 
<lb ed="vsa"/>tasmādidamaṃśarajatatādātmyaviṣayamekaṃ vijñānaṃ na ghaṭate | nāpyane- 
<lb ed="vsa"/>kamakhyātimatāpatteriti cet —</p> 
<p>ucyate | prathamaṃ doṣakaluṣitena cakṣuṣedaṃtāmātraviṣayāntaḥkara- 
<lb ed="vsa"/>ṇavṛttirutpadyate | anantaraṃ tayā vṛttyā caitanyāvaraṇābhibhave sati 
<lb ed="vsa"/>taccaitanyamabhivyajyate | paścādidamaṃśacaitanyaniṣṭhā avidyā rāgādido- 
<lb ed="vsa"/>ṣakaluṣitā kaladhautākāreṇa pariṇamate | idamākārāntaḥkaraṇapari- 
<lb ed="vsa"/>ṇāmāvacchinnacaitanyaniṣṭhā kaladhautagocarapariṇāmasaṃskārasacivā 
<lb ed="vsa"/>kaladhautajñānābhāsākāreṇa pariṇamate | tau ca rajatavṛttipariṇāmau 
<pb n="445"/> 
<lb ed="vsa"/>svādhiṣṭhānena sākṣicaitanyenāvyavadhānena bhāsyete | tathā ca savṛtti- 
<lb ed="vsa"/>kāyā avidyāyāḥ sākṣibhāsyatvābhyupagame vṛttyantaravedyatvābhāvā- 
<lb ed="vsa"/>nnānavasthā | yadyapyantaḥkaraṇavṛttiravidyāvṛttiśceti dve ime jñāne 
<lb ed="vsa"/>tathāpi viṣayādhīnaṃ phalam | jñāto ghaṭa iti viṣayāvacchinnatayā 
<lb ed="vsa"/>phalapratīteḥ | tadviṣayaśca satyamithyābhūtayoridamaṃśarajatāṃśayoranyo- 
<lb ed="vsa"/>nyātmakatayaikatvamāpannaḥ | tasmādviṣayāvacchinnaphalasyāpyekatvā- 
<lb ed="vsa"/>jjñānaikyamupacaryate | taduktam —</p> 
<p><lg><l>śuktīdamaṃśacaitanyasthitāvidyā vijṛmbhate |</l> 
<l>rāgādidoṣasaṃskārasacivā rajatātmanā ||</l></lg></p> 
<p><lg><l>idamākāravṛttyaktacaitanyasthā tathāvidhā |</l> 
<l>vivartate tadrajatajñānābhāsātmanāpyasau ||</l></lg></p> 
<p><lg><l>satyamithyātmanoraikyādekastadviṣayo mataḥ |</l> 
<l>tadāyattaphalaikatvājjñānaikyamupacaryate ||</l></lg> iti | 
<lb ed="vsa"/>pañcapādikāyāmapi phalaikyājjñānaikyamupacaryata ityabhiprāyeṇa sā 
<lb ed="vsa"/>caikameva jñānamekaphalaṃ janayati (pa. pā. pṛ. 9 pa. 15) ityuktam | 
<pb n="446"/></p> 
<p>nanu śuktikāmastake bhāvyamānasya kaladhautasya tatraiva satyatvā- 
<lb ed="vsa"/>bhyupagame nedaṃ rajatamiti niṣedhaḥ kathaṃ prabhavediti cenna | prātibhā- 
<lb ed="vsa"/>sikasatyatvepi vyāvahārikasatyatvābhāvena pratipannopādhau prati- 
<lb ed="vsa"/>yogitvasaṃbhavāt | taduktaṃ pañcapādikāvivaraṇe (pṛ. 31 pa. 1) — 
<lb ed="vsa"/>trividhaṃ sattvam | paramārthasattvaṃ brahmaṇaḥ | arthakriyāsāmarthyaṃ sattvaṃ 
<lb ed="vsa"/>māyopādhikamākāśādeḥ | avidyopādhikaṃ sattvaṃ rajatāderiti | 
<lb ed="vsa"/>anyatrāpyuktam —</p> 
<p><lg><l>kālatraye jñātṛkāle pratītisamaye tathā |</l> 
<l>bādhābhāvātpadārthānāṃ sattvatraividhyamiṣyate ||</l></lg></p> 
<p><lg><l>tāttvikaṃ brahmaṇaḥ sattvaṃ vyomādervyāvahārikam |</l> 
<l>rūpyāderarthajātasya prātibhāsikamiṣyate ||</l></lg> iti |</p> 
<p><lg><l>laukikena pramāṇena yadbādhyaṃ laukikevadhau |</l> 
<l>tatprātibhāsikaṃ sattvaṃ bādhyaṃ satyeva mātari ||</l></lg></p> 
<p><lg><l>vaidikena pramāṇena yadbādhyaṃ vaidikevadhau |</l> 
<l>tadvyāvahārikaṃ sattvaṃ bādhyaṃ mātrā sahaiva tat ||</l></lg> iti ca | 
<pb n="447"/> 
<lb ed="vsa"/>tataḥ khyātibādhānyathānupapattyā bhrāntigocarasya māyāmayasya raja- 
<lb ed="vsa"/>tādeḥ sadasadvilakṣaṇatvalakṣaṇamanirvacanīyatvaṃ siddham | tamavocacci- 
<lb ed="vsa"/>tsukhācāryaḥ —</p> 
<p><lg><l>pratyekaṃ sadasattvābhyāṃ vicārapadavīṃ na yat |</l> 
<l>gāhate tadanirvācyamāhurvedāntavādinaḥ ||</l></lg> (citsu. pṛ. 79) iti |</p> 
<p>nanu māyāvidyayoḥ svāśrayavyāmohahetutvatadabhāvābhyāṃ bhedasya 
<lb ed="vsa"/>jāgarūkatvenāvidyāmayatve vaktavye māyāmayatvoktirāropyasyāyu- 
<lb ed="vsa"/>kteti cet — tadayuktam | anirvacanīyatvatattvābhāsapratibandhakatvādi- 
<lb ed="vsa"/>lakṣaṇajātasya māyāvidyayoḥ samānatvāt | kiṃ cāśrayaśabdena draṣṭo- 
<lb ed="vsa"/>cyate kartā vā | nādyaḥ | mantrauṣadhādinimittamāyādarśinastasya 
<lb ed="vsa"/>vyāmohadarśanāt | na dvitīyaḥ | viṣṇoḥ svāśritamāyayaiva rāmāvatāre 
<pb n="448"/> 
<lb ed="vsa"/>mohitatvena tatra māyāvitvasyāprayojakatvāt | bādhaniścayamantrā- 
<lb ed="vsa"/>dipratīkārabodhayoreva prayojakatvāt | aparathā paṅgvandhavatkartāpi 
<lb ed="vsa"/>vyāmuhyeta | na cecchānuvidhānānanuvidhānābhyāṃ tayorbheda iti bhaṇi- 
<lb ed="vsa"/>tavyam | māyāsthale maṇimantrauṣadhādiprayogavadavidyāsthalepi dvica- 
<lb ed="vsa"/>ndrakeśoṇḍrakādivibhramanimittāṅgulyavaṣṭambhādāvapi svātantryopala- 
<lb ed="vsa"/>mbhāt | ata eva tatra tatra śrutismṛtibhāṣyādiṣu māyāvidyayora- 
<pb n="449"/> 
<lb ed="vsa"/>bhedena vyavahāraḥ saṃgacchate | kvacidvikṣepaprādhānyenāvaraṇaprādhānyena 
<lb ed="vsa"/>ca māyāvidyayorbhede tadvyavahāro na virudhyate | taduktam —</p> 
<p><lg><l>māyā vikṣipadajñānamīśecchāvaśavarti vā |</l> 
<l>avidyācchādayattattvaṃ svātantryānuvidhāyi vā ||</l></lg> iti |</p> 
<p>nanvavidyāsadbhāve kiṃ pramāṇam | ahamajño māmanyaṃ ca na jānāmīti 
<lb ed="vsa"/>pratyakṣapratibhāsa eva | nanu jñānābhāvaviṣayoyaṃ nābhipretamarthaṃ gamaya- 
<lb ed="vsa"/>tīti cet — na tāvadanupalabdhivādinaścodyametat | parokṣapratibhā- 
<lb ed="vsa"/>sahetutvāttasyāḥ | ayamapi parokṣapratibhāsa eveti cet — na tāva- 
<lb ed="vsa"/>lliṅgaśabdānupapadyamānārthajanyaḥ | jñātakaraṇatvātteṣām | na caitatsā- 
<pb n="450"/> 
<lb ed="vsa"/>magrīkāle jñānamasti | anubhūyate vā | anupalabdhyā janyata iti 
<lb ed="vsa"/>cet — na tāvadiyamajñātā karaṇam | pratyakṣetarasya jñātakaraṇatva- 
<lb ed="vsa"/>niyamāt | nāpi jñātaiva karaṇam | anupalabdhyanavasthānāt | na ca 
<lb ed="vsa"/>yathā pareṣāmabhāvagrahaṇe yogyānupalabdhiḥ sahakāriṇī tathā naḥ 
<lb ed="vsa"/>karaṇamiti śaṅkyam | jñānakaraṇa iva sahakāriṇi jñātatvaniyamā- 
<lb ed="vsa"/>bhāvāt | astu vā tathā jñeyābhāvagrahaṇe karaṇam | jñānābhāvagrahaṇe 
<lb ed="vsa"/>karaṇaṃ na bhavatyeveti vakṣyate | 
<pb n="451"/></p> 
<p>pratyakṣābhāvavāde tu pratyakṣeṇa tāvaddharmipratiyogijñānayoḥ sato- 
<lb ed="vsa"/>rātmani jñānamātrābhāvagrahaṇaṃ na brūyāt | ghaṭavati bhūtale ghaṭābhā- 
<lb ed="vsa"/>vasyeva jñānamātrābhāvasya grahītumaśakyatvāt | tayorasatostu suta- 
<lb ed="vsa"/>rām | kāraṇābhāvāt | atopi yogyānupalabdhyā vā phalaliṅgādya- 
<lb ed="vsa"/>bhāvena vātmani jñānamātrābhāvagrahaṇaṃ durlabhamiti paramatepyayaṃ nyāyaḥ 
<lb ed="vsa"/>samānaḥ | tadevamātmani pratyakṣeṇa vānyena vā jñānamātrābhāvasya 
<lb ed="vsa"/>grahaṇamaśakyamiti sthitam |</p> 
<p>nanu jñānaviśeṣābhāvaḥ pratyakṣeṇa gṛhyatām | na tāvatsmaraṇā- 
<lb ed="vsa"/>bhāvaḥ | abhāvagrahaṇe pratiyogismaraṇasya kāraṇatvāt | nāpyanubha- 
<lb ed="vsa"/>vābhāvaḥ | tasyāvarjanīyatvāt | nanvātmani ghaṭānubhavābhāvaḥ pratya- 
<pb n="452"/> 
<lb ed="vsa"/>kṣaviṣayastarhyahamajña iti jñānasāmānyavacano jānātirjñānaviśeṣenubhave 
<lb ed="vsa"/>lakṣaṇayā vartanīyaḥ | lakṣaṇā ca saṃbandhenupapattau ca satyāṃ vartate | 
<lb ed="vsa"/>saṃbandhastāvadanubhavatvajñānatvayorekavyaktisamāveśo vyāpyavyāpaka- 
<lb ed="vsa"/>bhāvo vā vidyata eva | anupapattiṃ tu na paśyāmaḥ | nanvanubhavābhāve 
<lb ed="vsa"/>pratyakṣasya prameyalā bhastenaiva tasyārthavattā sidhyati | satyam | prayojana- 
<lb ed="vsa"/>metannānupapattiḥ | anyonyāśrayāt | nanvahamajña ityatra nañ ātmani 
<lb ed="vsa"/>jñānamātrābhāvaṃ na brūte | jñānavati tasmiṃstadabhāvāt | nāpyanubhavā- 
<lb ed="vsa"/>bhāvam | jñānoktestadanabhidhāyakatvāt | nairarthakyaṃ ca na yuktamitya- 
<lb ed="vsa"/>nayaivānupapattyā lakṣaṇeti cet — uktalakṣaṇaivāvidyā tadarthostu | 
<pb n="453"/> 
<lb ed="vsa"/>saṃdeha iti cenna | asamatvātkoṭidvayasya | anyatra hi pratiyogi- 
<lb ed="vsa"/>nivṛttirnañarthaḥ | atra tu pratiyogivyāpyanivṛttiriti | jānāti- 
<lb ed="vsa"/>samabhivyāhṛtasya nañaḥ kvaciduktalakṣaṇāvidyāviṣayatvasiddhimantareṇa 
<lb ed="vsa"/>na saṃdeha ityavaśyaṃbhāvena saiva jānātisamabhivyāhṛtasya nañaḥ sarvatra 
<lb ed="vsa"/>tadviṣayatvamavagamayati vilumpati jñānābhāvakoṭyantaramiti kva 
<lb ed="vsa"/>saṃdehāvakāśaḥ | tadevaṃ lakṣaṇāhetvabhāvenubhavābhāvopyātmani na 
<lb ed="vsa"/>pratyakṣeṇa gṛhyata iti pariśeṣāduktalakṣaṇāvidyaivājñā iti pratibhā- 
<lb ed="vsa"/>sasya viṣaya iti sthitam |</p> 
<p>astu vā jñānābhāvapratibhāsaḥ | ayamabhāvaśca pratiyogī yatra 
<lb ed="vsa"/>niṣidhyate na tatastattvāntaramanyadadhikaraṇabhāvāt | mā bhūdanyabhā- 
<pb n="454"/> 
<lb ed="vsa"/>vatvamanyābhāvatvaṃ tu syāt | nanu tadapi viruddham | satyaṃ sati bhede | 
<lb ed="vsa"/>sa ca pramāṇāt | tacca sati pratiyogyabhāvādhikaraṇatastattvāntare | 
<lb ed="vsa"/>nanu ghaṭavati bhūtale ghaṭābhāvamitivyavahṛtī syātāmiti cet — mā 
<lb ed="vsa"/>bhūtāmete pratiyoginā sahānubhūyamānedhikaraṇe | pratiyogismaraṇe 
<lb ed="vsa"/>satyanubhūyamānedhikaraṇe tu syātām | evamapyupapattau na tattvānta- 
<lb ed="vsa"/>raviṣayatvaṃ kalpyam | kānupapattiriti cedbādhakābhāvastāvadukta 
<lb ed="vsa"/>eva | bādhakaṃ tu kalpanāgauravameva | tathā hi — tattvāntaratvaṃ tāva- 
<lb ed="vsa"/>dekaṃ kalpyam | tasyāparokṣatvāyendriyasaṃnikarṣaḥ kalpyaḥ | sa ca 
<lb ed="vsa"/>saṃyogādirna bhavatīti saṃyuktaviśeṣaṇatvādiḥ kalpya ityato vara- 
<pb n="455"/> 
<lb ed="vsa"/>muktalakṣaṇasyādhikaraṇasya vyavahāraviṣayeṅgīkāraḥ | sati caivaṃ 
<lb ed="vsa"/>jñānābhāvenāpi pratiyogismṛtau satyāmanubhūyamānamadhikaraṇaṃ jñātai- 
<lb ed="vsa"/>va | sa ca na kevalamantaḥkaraṇam | jaḍatvāt | nāpi kevala 
<lb ed="vsa"/>ātmaiva | apariṇāmitvādaguṇatvācca | ata ubhayorabhedādhyāsaḥ | 
<lb ed="vsa"/>ātmādhyāsaścoktalakṣaṇāvidyātmetyāyātamavidyāyāmevāhamajña iti 
<lb ed="vsa"/>pratibhāsaḥ pramāṇamiti |</p> 
<p>anumānaṃ ca — vivādapadaṃ pramāṇajñānaṃ svaprāgabhāvavyatiriktasvavi- 
<lb ed="vsa"/>ṣayāvaraṇasvanivartyasvadeśagatavastvantarapūrvakamaprakāśitārthaprakāśaka- 
<lb ed="vsa"/>tvāt | andhakāre prathamotpannapradīpaprabhāvaditi | vastupūrvakamityukta 
<lb ed="vsa"/>ātmavastupūrvakatvenārthāntaratā | tadarthaṃ vastvantareti | tathāpi viṣa- 
<pb n="456"/> 
<lb ed="vsa"/>yabhūte vastvantarerthāntaratā | tadarthaṃ svadeśagateti | adṛṣṭādikaṃ pratyā- 
<lb ed="vsa"/>deṣṭuṃ svanivartyeti | uttarajñānanivartyaṃ prathamajñānaṃ nivartayituṃ svaviṣa- 
<lb ed="vsa"/>yāvaraṇeti | prāgabhāvaṃ pratikṣeptuṃ svaprāgabhāvavyatirikteti | svaprā- 
<lb ed="vsa"/>gabhāvavyatiriktapūrvakamityukte viṣayeṇārthāntaratā | tadarthaṃ viṣayā- 
<lb ed="vsa"/>varaṇeti | tādṛśamandhakāraṃ vyāseddhuṃ svanivartyeti | viṣayagatāma- 
<lb ed="vsa"/>jñātatāṃ nirākartuṃ svadeśagateti | mithyājñānamapohituṃ vastvanta- 
<lb ed="vsa"/>reti | dhārāvāhikavijñāne vyabhicāraṃ vyāseddhumaprakāśiteti | 
<pb n="457"/> 
<lb ed="vsa"/>madhyavartipradīpaprabhāyāṃ sādhyasādhanavaidhuryapratirodhāya prathamotpanna- 
<lb ed="vsa"/>viśeṣaṇam | saurālokavyāptadeśasthapradīpaprabhāpratikṣepāyāndhakā- 
<lb ed="vsa"/>reti | na ca jñānasādhake pramāṇe vyabhicāraḥ śaṅkanīyaḥ | vipratipannaṃ 
<lb ed="vsa"/>pratyasattvanivṛttimātrasya pramāṇakṛtyatvāt | taduktaṃ devatādhikaraṇe 
<lb ed="vsa"/>kalpatarukārairanumānādibhirasattvanivṛttiḥ kriyata iti | nanu sādha- 
<lb ed="vsa"/>navikalo dṛṣṭānta iti cenna | prakāśaśabdena tamovirodhyākārasya 
<pb n="458"/> 
<lb ed="vsa"/>vivakṣitatvāt | taduktaṃ vivaraṇavivaraṇe sahajasarvajñaviṣṇubhaṭṭopā- 
<lb ed="vsa"/>dhyāyaiḥ — na cātra pakṣadṛṣṭāntayorekaprakāśarūpānanvayaḥ śaṅkanīyaḥ | 
<lb ed="vsa"/>tamovirodhyākāro hi prakāśaśabdavācyaḥ | tenākāreṇaikyamubhaya- 
<lb ed="vsa"/>trāstīti | narendragiriśrīcaraṇaistvitthamuktam — aprakāśitaprakāśavya- 
<lb ed="vsa"/>vahārahetutvaṃ hetvarthaḥ | tasya cobhayatrānugatatvānnāsiddhyādiriti |</p> 
<p>śruteśca | bhūyaścānte viśvamāyānivṛttiḥ (śve. 1 | 10) ityādikā śrutiḥ |</p> 
<p><lg><l>taratyavidyāṃ vitatāṃ hṛdi yasminniveśite |</l> 
<l>yogī māyāmameyāya tasmai vidyātmane namaḥ ||</l></lg> iti ca | 
<lb ed="vsa"/>etenaitatpratyuktaṃ yaduktaṃ bhāskareṇa kṣapaṇakacaraṇaṃ pramāṇaśaraṇe bhedā- 
<lb ed="vsa"/>bhedavādināṃ bhāvarūpamajñānaṃ nāsti kiṃ tu jñānābhāva iti | tathā ca 
<lb ed="vsa"/>bhāskarapraṇītaśārīrakamīmāṃsābhāṣyagranthaḥ | yadeva pararūpādarśanaṃ 
<lb ed="vsa"/>saivāvidyeti | bhāvarūpājñānānabhyupagame jīveśvarādivibhāgānupa- 
<lb ed="vsa"/>patteḥ | na ca bhāvikaḥ paramātmanoṃśo jīva iti vācyam |</p> 
<p><lg><l>niṣkalaṃ niṣkriyaṃ śāntaṃ niravadyaṃ nirañjanam |</l></lg> (śve. 6 | 19) 
<lb ed="vsa"/>ityādiśrutivirodhāt | 
<pb n="459"/></p> 
<p>kecana śāktāḥ — śaktiṃ māyāśabdārthabhūtāṃ jagatkāraṇatvenāṅgī- 
<lb ed="vsa"/>kṛtāṃ satyāmabhyupetya mātuliṅgagadākheṭavidhāriṇī mahālakṣmīstasyāḥ 
<lb ed="vsa"/>prathamāvatāra iti varṇayanti | sā ca kālarātriḥ sarasvatīti dve 
<lb ed="vsa"/>śaktī utpādya brahmāṇaṃ puruṣaṃ śriyaṃ ca striyamutpādayāmāsa | svayaṃ 
<lb ed="vsa"/>mithunaṃ janayitvā svasute apyāha — ahamiva yuvāmapi mithunamutpā- 
<lb ed="vsa"/>dayatamiti | tataḥ kālarātrirmahādevaṃ puruṣaṃ svarāṃ striyaṃ ca janayā- 
<lb ed="vsa"/>māsa | sarasvatī ca viṣṇuṃ puruṣaṃ gaurīṃ ca śriyamudapādayat | tata- 
<lb ed="vsa"/>ścādirvivāhamakarodakārayacca | evaṃ brahmaṇe svarāṃ viṣṇave śriyaṃ 
<lb ed="vsa"/>śivāya gaurīṃ dattvā śaktiyuktānāṃ teṣāṃ sṛṣṭisthitisaṃhārākhyāni 
<lb ed="vsa"/>karmāṇi pratyapādayaditi | tadetanmataṃ śrutyādimūlapramāṇavidhuratayā 
<lb ed="vsa"/>svotprekṣāmātraparikalpitamiti svarūpavyākriyaiva nirākriyetyupe- 
<lb ed="vsa"/>kṣaṇīyam | tataścānirvacanīyānādyavidyālasitaḥ pratyagātmani pratī- 
<lb ed="vsa"/>yamānaḥ pramātṛtvādiprapañca ityalamatiprasaṅgena |</p> 
<p>nanu kimarthaṃ pramātṛtvādīnāmāvidyakatvaṃ nigadyate | brahmajñānena 
<lb ed="vsa"/>nivartanāya jīvasya brahmabhāvāya vā | na prathamaḥ | śāstraprāmāṇyādeva 
<pb n="460"/> 
<lb ed="vsa"/>satyasyāpi jñānena nivṛtterupapatteḥ | upalambhācca | tathā hi —</p> 
<p><lg><l>setuṃ dṛṣṭvā vimucyeta brahmahā brahmahatyayā |</l></lg> 
<lb ed="vsa"/>ityādinā pāpaṃ sanīsrasyate | viṣayadoṣadarśanena rāgo daṃdahyate | 
<lb ed="vsa"/>tārkṣyadhyānena viṣaṃ śamyate | evaṃ kartṛtvādibandhaḥ pāramārthikopi 
<lb ed="vsa"/>tattvajñānena nivartyeta | na caramaḥ | aupādhikasya jīvabhāvasyopādhi- 
<lb ed="vsa"/>nivṛttyā nivṛttau brahmabhāvasaṃbhavāt | tasmādbandhasyāvidyakatvavāco- 
<lb ed="vsa"/>yuktiḥ sāvadyeti cet — naitadanavadyam | satyasyātmavajjñānanivartyatvā- 
<lb ed="vsa"/>nupapatteḥ | bandhasya mithyātvamantareṇa śāstraprāmāṇyādapi tadasi- 
<lb ed="vsa"/>ddheśca | śāstramapi</p> 
<p><lg><l>lokāvagatasāmarthyaḥ śabdo vedepi bodhakaḥ |</l></lg> 
<lb ed="vsa"/>iti nyāyena lokāvalokitāṃ padaśaktiṃ padārthayogyatāṃ corarīkṛtya 
<lb ed="vsa"/>pracaratīti | aparathā ādityo yūpaḥ (tai. brā. 2 | 1 | 5) yajamānaḥ prastaraḥ 
<pb n="461"/> 
<lb ed="vsa"/>(tai. saṃ. 1 | 7 | 4) ityādivākyastomasya yathāśruterthe prāmāṇyāpatteḥ | 
<lb ed="vsa"/>vaidikyāḥ kriyāyāḥ samakṣakṣayitayā pāratrikaphalakaraṇatvānyathā- 
<lb ed="vsa"/>nupapattyā apūrvāṅgīkaraṇānupapattiśca | loke ca śuktivyaktitattvābhi- 
<lb ed="vsa"/>vyaktāvapanīyamānasyāropitasya mithyātvadṛṣṭau taddṛṣṭāntāvaṣṭambhenā- 
<lb ed="vsa"/>tmatattvasākṣātkāravidyāpanodyasyāvidyakasya bandhasya mithyātvānu- 
<lb ed="vsa"/>mānasaṃbhavāt | vimataṃ mithyā adhiṣṭhānatattvajñānanivartyatvācchukti- 
<lb ed="vsa"/>kārūpyavaditi | na ca vimataṃ satyaṃ bhāsamānatvāditi pratiprayoge 
<lb ed="vsa"/>samānabalatayā bādhapratirodhaḥ | pratirodhabhiyānyataradoṣatvasaṃbha- 
<lb ed="vsa"/>vāditi vaditavyam | marumarīcikodakādau savyabhicārāt | abā- 
<lb ed="vsa"/>dhitatvena viśeṣaṇānna doṣa iti cet — maivaṃ bhāṣiṣṭhāḥ | viśeṣaṇā- 
<lb ed="vsa"/>siddheḥ | tatredaṃ bhavānpṛṣṭo vyācaṣṭām | katipayapuruṣakatipayakālā- 
<lb ed="vsa"/>bādhitatvaṃ hetuviśeṣaṇaṃ kriyate sarvathā bādhavaidhuryaṃ vā | na prathamaḥ | 
<pb n="462"/></p> 
<p><lg><l>yatnenānumitopyarthaḥ kuśalairanumātṛbhiḥ |</l> 
<l>abhiyuktatarairanyairanyathaivopapādyate ||</l></lg> (vākyapa. 1 | 34) 
<lb ed="vsa"/>iti nyāyena tricaturapratipattṛpratipāditasyāpi pratipattrantareṇa prakā- 
<lb ed="vsa"/>rāntaramurarīkṛtya pratipādanāt | nāpi caramaḥ | sarvathā bādhavaidhurya- 
<lb ed="vsa"/>syāsarvajñadurjñeyatvāt | yadyevaṃ hanta tarhi jñānātmanopi satyatvaṃ nāvaga- 
<lb ed="vsa"/>myata iti cet — maivaṃ maṃsthāḥ | tatsatyaṃ sa ātmā (chā. 6 | 8 | 7) 
<lb ed="vsa"/>ityāgamasaṃvādagateḥ | na ca prapañcepyayaṃ nyāya iti mantavyam | tādṛ- 
<lb ed="vsa"/>śasyāgamasyānupalambhāt | pratyutādvitīyatvaṃ śrāvayantyāḥ śruteḥ 
<lb ed="vsa"/>prapañcamithyātva eva pakṣapātāt | nanu kalpanāmātraśarīrasya pakṣasa- 
<lb ed="vsa"/>pakṣavipakṣādeḥ sarvasulabhatvena jayaparājayavyavasthayā kathaṃ kathā 
<lb ed="vsa"/>pratheta | kātra kathaṃtā |</p> 
<p>evaṃ tricaturajñānajanmano nādhikā matiḥ | (ślo. vā. 1 | 1 | 2 sūtre) 
<lb ed="vsa"/>iti nyāyena tricaturakakṣyāviśrāntasya tattadābhāsalakṣaṇānāliṅgi- 
<lb ed="vsa"/>tasya dūṣaṇabhūṣaṇādestatra kathāṅgatvāṅgīkārāt | ata evoktaṃ khaṇḍa- 
<pb n="463"/> 
<lb ed="vsa"/>nakāreṇa — vyāvahārikīṃ pramāṇasattāmādāya vicārārambhaḥ (kha. 
<lb ed="vsa"/>pṛ. 44) iti | na ca bhedagrāhibhiḥ pramāṇairadvaitaśruterjaghanyateti 
<lb ed="vsa"/>śaṅkyam | brahmaṇi pāramārthikasatyatvena tadāvedikāyāstattvāvedanala- 
<lb ed="vsa"/>kṣaṇaprāmāṇyāyāḥ śrutervyāvahārikapramāṇabhāvānāṃ pratyakṣādīnāṃ ca 
<lb ed="vsa"/>vibhinnaviṣayatayā parasparaṃ bādhyabādhakabhāvāsaṃbhavāt | tadapyuktaṃ 
<lb ed="vsa"/>tenaiva —</p> 
<p><lg><l>tadadvaitaśrutestāvadbādhaḥ pratyakṣataḥ kṣataḥ |</l> 
<l>nānumānādi taṃ kartuṃ tavāpi kṣamate mate ||</l></lg> (kha. 1 | 20)</p> 
<p><lg><l>dhīdhanā bādhanāyāsyāstadā prajñāṃ prayacchatha |</l> 
<l>kṣeptuṃ cintāmaṇiṃ pāṇilabdhamabdhau yadīcchatha ||</l></lg> (kha. 1 | 24) 
<lb ed="vsa"/>tasmāttattvajñānena nivartanāyāsya bandhasyājñānakalpitatvamaṅgīkarta- 
<lb ed="vsa"/>vyam | yata uktaṃ yato jñānamajñānasya nivartakamiti |</p> 
<p>yaduktaṃ satyasyāpi duritasya setudarśanena nivṛttirupalabhyata iti | 
<lb ed="vsa"/>tadayuktam | vihitakriyānuṣṭhānena janitasya dharmasyādharmanivartakatva- 
<pb n="464"/> 
<lb ed="vsa"/>dhrauvyāt | dharmeṇa pāpamapanudanti (ma. nā. 22 | 1) iti śruteḥ | pramā- 
<lb ed="vsa"/>ṇavastuparatantraśālinyā darśanakriyāyāścoditapuruṣaprayatnatantratvābhā- 
<lb ed="vsa"/>vena vidhānāsaṃbhavāt |</p> 
<p><lg><l>brahmahatyāṃ pramucyeta tasminsnātvā mahodadhau |</l></lg> 
<lb ed="vsa"/>ityādismṛtivihitabrahmacaryāṅgasahitadūrataradeśagamanasādhyabrahmahanana- 
<lb ed="vsa"/>nivṛttiphalakasetusnānapraśaṃsārthatvāt | yasya hi darśanamātreṇaiva 
<lb ed="vsa"/>duritopaśamaḥ kimuta snānena | anyathā dūragamanānarthakyaṃ prasajet | 
<lb ed="vsa"/>tatra kharādīnāmapyanarthanivṛttirāpatet | andhasya na syācca | nanu —</p> 
<p><lg><l>agnicitkapilā rājā satī bhikṣurmahodadhiḥ |</l> 
<l>dṛṣṭamātrāḥ punantyete tasmātpaśyeta nityaśaḥ ||</l></lg> 
<lb ed="vsa"/>iti kvaciddarśanakriyāyā api vidhānaṃ darīdṛśyata iti cet — maivaṃ 
<lb ed="vsa"/>vocaḥ | tatrāpyanayaivānupapattyāgnicidādyarghaparicaryādāveva tātparyā- 
<lb ed="vsa"/>vadhāraṇāt | yaccoktaṃ viṣayadoṣadarśanādrāgo dandahyata iti | tatra 
<lb ed="vsa"/>viṣayadoṣadarśanena virodhabhūtānabhiratisaṃjñakavairāgyaikaprādurbhāvādrā- 
<lb ed="vsa"/>ganivṛttau tadadarśanamātramiti na vyabhicāraḥ | yadapi tārkṣyadhyā- 
<lb ed="vsa"/>nādinā viṣādi satyaṃ vinaśyatīti | tanna śliṣyate | tatrāpi mantra- 
<lb ed="vsa"/>prayogādikriyāyā eva viṣādyapanodakatvāt | dhyānasya pramātvā- 
<lb ed="vsa"/>bhāvācca | yadavādyaupādhikasya jīvabhāvasyopādhinivṛttyā nivṛttau 
<pb n="465"/> 
<lb ed="vsa"/>brahmabhāvopapatterna tadarthamarthavaitathyakathanamiti | tadapi kāśakuśāva- 
<lb ed="vsa"/>lambanakalpam | vikalpāsahatvāt | kimupādheḥ satyatvamabhipretya 
<lb ed="vsa"/>mithyātvaṃ vā | na prathamaḥ | pramāṇābhāvāt | nāparaḥ | iṣṭāpatteḥ | 
<lb ed="vsa"/>tasmādāvidyako bheda iti śrutāvadvitīyatvopapattayebhidhīyate na tu 
<lb ed="vsa"/>vyasanitayā |</p> 
<p>yadi vastutaḥ sarvopadravarahitamātmatattvaṃ tarhi kathaṃkāraṃ dehādi- 
<lb ed="vsa"/>rūpaṃ kārāgāraṃ kāraṃkāraṃ punaḥpunastatra praviśati | tadatiphalgu | 
<lb ed="vsa"/>avidyāyā anāditvena dattottaratvāt | ato nivṛttyupāya evānve- 
<lb ed="vsa"/>ṣaṇīyaḥ prekṣāvatā | na tu vismayaḥ kartavyaḥ | tataśca tattvamasyādivi- 
<lb ed="vsa"/>dyayā tadavidyānivṛttau niratiśayānandātmalābharūpaparamapuruṣārthaḥ 
<lb ed="vsa"/>setsyati | tathā cāpastambasmṛtiḥ — ātmalābhānna paraṃ vidyata iti | 
<lb ed="vsa"/>nanvasau nityalabdhaḥ | na hi svayameva svasyālabdho bhavati | satyam | 
<lb ed="vsa"/>kiṃ tvanādimāyāsaṃbandhātkṣīrodakavatsamudācāravṛttitāṃ na labhate | 
<lb ed="vsa"/>tathā ca yathā śabarādibhirbālyātsvasutaiḥ saha vardhito rājaputrasta- 
<lb ed="vsa"/>jjātīyamātmānamavagacchanbandhubhirya evaṃbhūto rājā sa tvamasīti 
<lb ed="vsa"/>bodhite svarūpe labdhasvarūpa iva bhavati tathā veśyāsthānīyayānādya- 
<lb ed="vsa"/>vidyayā svabhāvāntaraṃ nīta ātmā mātṛsthānīyayā tattvamasītyā- 
<lb ed="vsa"/>dikayā śrutyā svabhāvaṃ nīyate | etadāhustraividyavṛddhāḥ —</p> 
<p><lg><l>nīcānāṃ vasatau tadīyatanayaiḥ sārdhaṃ ciraṃ vardhita-</l> 
<l>stajjātīyamavaiti rājatanayaḥ svātmānamapyañjasā |</l> 
<l>saṃvāde mahadādibhiḥ saha vasaṃstadvadbhavetpūruṣaḥ</l> 
<l>svātmānaṃ sukhaduḥkhajālakalitaṃ mithyaiva dhiṅmanyate ||</l></lg> 
<pb n="466"/></p> 
<p><lg><l>dātā bhogaparaḥ samagravibhavo yaḥ śāsitā duṣkṛtām</l> 
<l>rājā sa tvamasīti rakṣitṛmukhācchrutvā yathāvatsa tu |</l> 
<l>rājībhūya jayārthameva yatate tadvatpumānbodhitaḥ</l> 
<l>śrutyā tattvamasītyapāsya duritaṃ brahmaiva saṃpadyate ||</l></lg> 
<lb ed="vsa"/>etenaitatpratyuktaṃ yaduktaṃ paraiḥ kiṃ dvayostādātmyamekasya vā | nādyaḥ | 
<lb ed="vsa"/>advaitabhaṅgaprasaṅgāt | na dvitīyaḥ | asaṃbhavāditi | tanna | avidyā- 
<lb ed="vsa"/>parikalpitabhedanivṛttiparatvena tattvamasyāditādātmyavādaprāmāṇyo- 
<lb ed="vsa"/>papatteḥ | tau ca paryanuyogaparihārāvagrāhiṣātāṃ manīṣibhiḥ |</p> 
<p><lg><l>na dvayorasti tādātmyaṃ na caikasyādvayatvataḥ |</l> 
<l>aprāmāṇyaṃ śruterevaṃ nāropadhvaṃsamātrataḥ ||</l></lg> iti | 
<lb ed="vsa"/>tataśca tattvamasīti tattvaṃpadārthaśravaṇamananabhāvanābalabhuvā sākṣā- 
<lb ed="vsa"/>tkāreṇānādyavidyānivṛttau saccidānandaikarasabrahmāvirbhāvaḥ saṃpatsyata 
<lb ed="vsa"/>iti brahmaṇo jijñāsyatvaṃ prathamasūtroktaṃ yuktam |</p> 
<p><lg><l>ajñātaṃ viṣayo brahma jñātaṃ tacca prayojanam |</l> 
<l>mumukṣuradhikārī syātsaṃbandhaḥ śaktitaḥ śruteḥ ||</l></lg> iti |</p> 
<p>janmādyasya yataḥ (bra. sū. 1 | 1 | 2) iti dvitīyasūtre brahma svarūpa- 
<lb ed="vsa"/>lakṣaṇataṭasthalakṣaṇābhyāṃ nyarūpi | tatra svarūpāntargatatve sati 
<lb ed="vsa"/>vyāvartakaṃ svarūpalakṣaṇaṃ satyaṃ jñānamanantaṃ brahma (tai. 2 | 1 | 1) ityā- 
<lb ed="vsa"/>divedāntaiḥ pratipāditam | tasya satyajñānādyātmakasvarūpāntargatatve 
<pb n="467"/> 
<lb ed="vsa"/>sati vyāvartakatvāt | taṭasthalakṣaṇaṃ yato vā imāni (tai. 2 | 1) 
<lb ed="vsa"/>ityādīni vākyāni nirūpayanti jagajjanmādikāraṇatvena | taduktaṃ 
<lb ed="vsa"/>vivaraṇe —</p> 
<p><lg><l>jagajjanmasthitidhvaṃsā yataḥ sidhyanti kāraṇāt |</l> 
<l>tatsvarūpataṭasthābhyāṃ lakṣaṇābhyāṃ pradarśyate ||</l></lg> iti |</p> 
<p>śāstrayonitvāt (bra. sū. 1 | 1 | 3) iti tṛtīyasūtre prathamavarṇakena 
<lb ed="vsa"/>ṣaṣṭhīsamāsamāśritya sarvajñatvaṃ pratyapādi | dvitīyavarṇakena bahuvrīhi- 
<lb ed="vsa"/>samāsamabhyupagamya brahmaṇo vedāntapramāṇakatvaṃ pratyajñāyi | 
<pb n="468"/></p> 
<p>tattu samanvayāt (bra. sū. 1 | 1 | 4) iti caturthe sūtre prathamavarṇakena 
<lb ed="vsa"/>vedāntānāṃ brahmaṇi tātparyaṃ pratyapādi | dvitīyavarṇakena vedāntānāṃ 
<lb ed="vsa"/>pratipattividhiśeṣatayā brahmapratipādakatvaṃ pratyakṣepi | diṅmātramatra 
<lb ed="vsa"/>pradarśitam | śiṣṭaṃ śāstra eva spaṣṭamiti sakalaṃ samañjasam || 
<lb ed="vsa"/>|| śrīrastu ||</p> 
<trailer>iti śrīmatsāyaṇamādhavīye sarvadarśanasaṃgrahe sakaladarśanaśiro- 
<lb ed="vsa"/>laṃkāraratnaṃ śrīmacchāṃkaradarśanaṃ samāptam ||</trailer>
</div>

<trailer>samāptoyaṃ sarvadarśanasaṃgrahaḥ ||</trailer>
</div>
</body> 
</text> 
</TEI>
