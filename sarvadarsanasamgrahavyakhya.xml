<?xml version="1.0" encoding="UTF-8"?>
<TEI xmlns="http://www.tei-c.org/ns/1.0" xml:id="sarit__sarvadarsanasamgrahavyakhya">
    <teiHeader xml:lang="en">
        <fileDesc>
            <titleStmt>
                <title>Title</title>
            </titleStmt>
            <publicationStmt>
                <p>Publication Information</p>
            </publicationStmt>
            <sourceDesc>
                <p>Information about the source</p>
            </sourceDesc>
        </fileDesc>
    </teiHeader>
    <text xml:lang="sa-Latn">
<body>
<pb n="1"/>
<head>śrīgaṇeśāya namaḥ |</head>
<head>atha sarvadarśanasaṃgrahavyākhyā prārabhyate |</head>
<div n="1">
<p><lg><l>praṇamya paramātmānaṃ saccidānandavigraham |</l>
<l>vyākhyāsyāmi satāṃ prītyai sarvadarśanasaṃgraham ||</l></lg>
<lg><l>athātra saṃpradarśyante darśanāni samāsataḥ |</l>
<l>nāstikāstikagītatvāddvidhā tāni pracakṣate ||</l></lg>
<lg><l>nāsti vedodito loka iti yeṣāṃ matiḥ sthirā |</l>
<l>nāstikāste tathāstīti matiryeṣāṃ ta āstikāḥ ||</l></lg>
<lg><l>avaidikapramāṇānāṃ siddhāntānāṃ pradarśakāḥ |</l>
<l>cārvākādyāḥ ṣaḍvidhāste khyātā lokeṣu nāstikāḥ |</l>
<l>vedapramāṇakānīha procurye darśanāni ṣaṭ |</l>
<l>nyāyavaiśeṣikādīni te smṛtā āstikāmidhāḥ ||</l></lg>
<pb n="2"/>
<lb/>cārvākādyāścārvākamādhyamikayogācārasautrāntikavaibhāṣikajainarūpāḥ ṣaṇnā-
<lb/>stikāḥ | nyāyavaiśeṣikādīnītyatrādipadena sāṃkhyayogapūrvamīmāṃsāvedānta-
<lb/>śāstrāṇāṃ saṃgrahaḥ | tatra prathamaṃ cārvākamataṃ pradarśayati — <hi rend="bold">atheti | niḥśreyasa-
<lb/>pradatvam |</hi> mokṣapradatvam | <hi rend="bold">cārvākeṇeti |</hi> cārū ramaṇīyo vāka uktiryasya
<lb/>sa cārvākaḥ | ayaṃ bṛhaspatiśiṣyaḥ | etadukteḥ pariṇāme duḥkhapradatve'pi
<lb/>śravaṇasamaye śrotṝṇāṃ manorañjanādramaṇīyatvam | <hi rend="bold">durucchedamiti |</hi> cārvāka-
<lb/>matātikramo'śakyaḥ | yata upadeśaṃ vinā svabhāvata eva tanmatānusāriṇo
<lb/>lokāḥ | puṇyapāpayoradṛṣṭatvānna tatra viśvāsaḥ prāyeṇa prāṇinām | <hi rend="bold">yāvajjīva-
<lb/>miti |</hi> tapaścaryādikleśena jīvane'pi yato mṛtyuravaśyaṃbhāvyataḥ kṛtaṃ kleśena |
<lb/>yāvacchakyaṃ sukhamupabhujyatām | nanu janmāntare sukhātiśayārthaṃ kleśasahanamiti
<lb/>cettatrāha — <hi rend="bold">bhasmībhūtasyeti |</hi> deha evātmā | tadatiriktasyātmano'darśanāt |
<lb/>dehastu maraṇakāle bhasmībhūtaḥ | tathā ca na paralokagatirnāpi janmāntaraprā-
<lb/>ptiriti vyarthameva kleśasahanamiti bhāvaḥ | <hi rend="bold">arthakāmau |</hi> dravyasaṃgrahaviṣayo-
<lb/>pabhogau | <hi rend="bold">ata eva |</hi> lokānāṃ cārvākamatānusaraṇasya svābhāvikatvādeva |
<lb/><hi rend="bold">lokāyatamiti |</hi> loka āyataṃ prasṛtamityarthaḥ |
<lb/><hi rend="bold">catvārīti |</hi> pṛthivyaptejovāyurūpāṇītyarthaḥ | ākāśasya pratyakṣābhāvena
<lb/>pratyakṣaikapramāṇavādibhiścārvākairākāśaṃ nāṅgīkriyate | caturṇāṃ ca teṣāṃ śarīrarūpeṇa
<lb/>pariṇāme pariṇāmaviśeṣasvābhāvyāttatra caitanyamutpadyate | śarīravināśe ca
<lb/>caitanyamapi naśyatyeva | caitanyaṃ jñānam | <hi rend="bold">kiṇvādibhya iti |</hi> kiṇvaśabdena
<pb n="3"/>
<lb/>surāyāḥ prakṛtibhūto vṛkṣaviśeṣaniryāsa ucyate | tatra prakṛtyavasthāyāṃ madaśaktyabhā-
<lb/>vepi tadvikṛtibhūtasurāyāṃ madaśaktirutpadyamānā dṛśyate tadvat | <hi rend="bold">vijñānaghanaḥ |</hi>
<lb/>caitanyarūpo'rthaḥ | <hi rend="bold">na pretyeti |</hi> maraṇānantaraṃ kimapi jñānaṃ na bhavatītyarthaḥ |
<lb/><hi rend="bold">pratyakṣaikapramāṇavāditayeti |</hi> anumānaṃ na pramāṇam | taddhi vyāptijñānasā-
<lb/>pekṣam | vyāptiśca vyabhicārarahitaḥ saṃbandhaḥ | sa na jñātuṃ śakyate | vyabhicārasya
<lb/>durapohatvāt | yathā kācidvahnivyaktirdhūmādhikaraṇavṛttiriti buddhistathā kācidvahni-
<lb/>vyaktirdhūmādhikaraṇāvṛttirapi syāditi buddherapi saṃbhavāt | na ca vahnidhūmayorbhūyo
<lb/>darśanena vyabhicāranirāsaḥ śaṅkyaḥ | mahānasādau vahnidhūmayorbhūyodarśana-
<lb/>sāhasrye'pi yathā tapte lohapiṇḍe vahnirdhūmavyabhicarito dṛśyate tathā kvaci-
<lb/>ddhūme vahnivyabhicaritatvadarśanasyāpi saṃbhavāt | na ca vahnidhūmayoḥ sāmā-
<lb/>nyapratyāsattyā sakaladhūmavahnīnāmalaukikapratyakṣasaṃbhavādvyāptigrahaḥ sulabha iti
<lb/>naiyāyikoktaṃ yuktamiti vācyam | sāmānyasyaivābhāvāt | na hi ghaṭādivya-
<lb/>ktyapekṣayātiriktaṃ kiṃciddhaṭatvādikaṃ saṃdṛśyate yena sāmānyakalpanārthavatī
<lb/>syāt | ghaṭo'yamiti pratyakṣaṃ tu ghaṭasadbhāve pramāṇaṃ na tu ghaṭatvasattve | anyathā-
<lb/>kāśasyāpyaṅgīkārāpatteḥ | kiṃ ca tapte lohapiṇḍe kevalāgnivadgopālaghuṭikādau
<lb/>kevaladhūmasyāpi pratyakṣadarśanena bhūyodarśanena vyabhicāranirāsāsaṃbhava eva | evaṃ
<lb/>bhūyaḥ sahacaritayorapi mitrayormitho vyabhicāraḥ strīsaṅgādau dṛśyata eva | tathā
<lb/>ca vyāptigrahāsaṃbhavādanumānaṃ na pramāṇam | evamupamānamapi na pramāṇam |
<lb/>mahiṣa iva puruṣo mātaṅgīva yoṣidityupamānātpramājñānāsaṃbhavāt | evaṃ
<lb/>śabdo'pi na pramāṇam | kasyāpi yathārthavakturabhāvāt | arthāpattirapi
<lb/>na pramāṇam | pīno devadatto divā na bhuṅkta ityatra divābhojanābhāva-
<lb/>viśiṣṭapīnatvena rātribhojanasya kalpanā tu na niyamena bhavati | divā
<lb/>rātrau cābhojino'pyāmavātādinā pīnatvadarśanāt | evamanupalabdhirapi na
<lb/>pramāṇam | tatprameyasyābhāvasyaivābhāvāt | bhūtale ghaṭo nāstīti pratyakṣaṃ hi keva-
<lb/>labhūtalasattve pramāṇaṃ na tu bhūtalavyatiriktabhūtalaniṣṭhābhāvasattve | <hi rend="bold">na cāsyeti |</hi>
<pb n="4"/>
<lb/>viṣayopabhogajanitasukhasya duḥkhamiśritatvenetyarthaḥ | <hi rend="bold">saśalkāniti |</hi> śalkaṃ
<lb/>matsyatvak | <hi rend="bold">sapalālānīti |</hi> palālaṃ stambaḥ kaṇiśādadhobhāgaḥ | busaṃ
<lb/>vā | <hi rend="bold">na hi mṛgā iti |</hi> agre mṛgāḥ sasyavināśaṃ kariṣyantīti bhiyā
<lb/>kṣetre śālīnāmāvāpa eva na kārya iti buddhiḥ kasyāpi nodeti | tathāgre
<lb/>yācakā āgamiṣyantīti bhiyā cullyāṃ pākabhāṇḍānyeva na prasthāpanīyānīti
<lb/>buddhirna kasyāpi dṛśyate | <hi rend="bold">nādhiśrīyanta iti |</hi> adhiśrayaṇaṃ prasthāpanam |
<lb/>etaduttaraṃ na vā sapatnyaḥ santīti preyānparihniyate iti kvacitpāṭho dṛśyate |
<lb/><hi rend="bold">tyājyamiti |</hi> viṣayasaṃbandhajanyaṃ yatsukhaṃ tadduḥkhayuktatvāttyājyamiti yo
<lb/>vicāraḥ sa mūrkhāṇāmeva | na hyantaḥsvacchataṇḍulapūrṇānvrīhīnkevalaṃ bahistuṣeṇa
<lb/>kaṇena copahitā iti buddhyā ko'pi tyaktumicchati | kiṃ tu tuṣānkaṇāṃśca dūrī-
<lb/>kṛtyāntaḥsthāṃstaṇḍulāngṛhṇātyevetyarthaḥ | <hi rend="bold">nanviti |</hi> viduṣāṃ yāgnihotrādau pravṛtti-
<lb/>rdṛśyate tatra na kiṃcitsukhaṃ dṛśyate | pratyuta pracurasya dravyasya vyayaḥ śarīrakleśa-
<lb/>ścānubhūyate | tathā ca sā pravṛttiḥ kevalaṃ pāralaukikasukhoddeśenaiveti tayā pravṛttyā
<lb/>paralokāstitvaṃ kalpanīyamiti śaṅkāśayaḥ | <hi rend="bold">tadapi neti |</hi> neyaṃ pravṛttiḥ para-
<lb/>lokāstitvakalpanāyāṃ pramāṇabhūtā bhavatītyarthaḥ | <hi rend="bold">anṛteti |</hi> oṣadhe trāya-
<lb/>svainam (tai. saṃ. 1 | 2 | 1) iti mantro darbhaviṣayaḥ | svadhite mainaṃ hiṃsīḥ
<pb n="5"/>
<lb/>(tai. saṃ. 1 | 2 | 1) iti mantraḥ kṣuraviṣayaḥ | śṛṇota grāvāṇaḥ (tai. saṃ. 1 | 3 | 13)
<lb/>iti pāṣāṇaviṣayaḥ | eteṣvacetanānāṃ darbhakṣurapāṣāṇānāṃ cetanavatsaṃbodhanaṃ śrūyate |
<lb/>taccāsaṃbhavi | ataścānṛtārthabodhakatvādasyāprāmāṇyam | eka eva rudro na
<lb/>dvitīyāya tasthe (tai. saṃ. 1 | 8 | 6) sahasrāṇi sahasraśo ye rudrā adhibhūmyām
<lb/>(tai. saṃ. 4 | 5 | 11) ityanayormantrayormitho viruddhārthakatvena vyāghātādaprāmāṇyam |
<lb/>āpa undantu (tai. saṃ. 1 | 2 | 1) iti mantro yajamānasya kṣaurakāle jalena śirasaḥ
<lb/>kledanaṃ brūte | asya mantrasya lokaprasiddhārthānuvādakatvena punaruktatvādanadhigatārtha-
<lb/>gantṛtvābhāvādaprāmāṇyam | evaṃ karmabodhakasya vedabhāgasyāprāmāṇyaṃ jñānakāṇḍa-
<lb/>prāmāṇyavādibhirvedāntibhiruktam | tathā jñānakāṇḍe'nnaṃ brahmeti vyajānāt
<lb/>(tai. 3 | 2) prāṇo brahmeti vyajānāt (tai. 3 | 3) ityādāvanna-
<lb/>prāṇādīnāṃ vastuto'brahmabhūtānāmapi brahmatvamuktam | ataścānṛtārthabodhakatvāda-
<lb/>syāprāmāṇyam | tathaikamevādvitīyam (chā. 6 | 2 | 1) ityatrātmaikyaṃ prati-
<lb/>pādyate | dvā suparṇā sayujā (mu. 3 | 1 | 1) ṛtaṃ pibantau (kā. 3 | 1)
<lb/>ityatrātmabhedaḥ pratipādyate | tathā cānayormitho viruddhārthakatvena vyāghātādaprā-
<lb/>māṇyam | tathā pṛthivyā oṣadhayaḥ | oṣadhībhyo'nnam (tai. 2 | 1 | 1) asya
<lb/>mantrasya lokaprasiddhārthānuvādakatvena punaruktatvādanadhigatārthagantṛtvābhāvādaprā-
<lb/>māṇyam | evaṃ jñānakāṇḍasyāprāmāṇyaṃ karmakāṇḍaprāmāṇyavādibhirmīmāṃsakairukta-
<lb/>m | tathā ca dvayoḥ kalahe tṛtīyasya lābha iti nyāyena cārvākāḥ kṛtsnasyāpi
<lb/>vedasyāprāmāṇyamicchanta itthaṃ bruvate — ṛgyajuḥsāmarūpā vedatrayī dhūrtānāṃ pralāpa-
<lb/>mātram | dhūrtā hyagnihotrādikarmapratipādakaṃ vedaṃ viracya tatra śraddhājaḍānāṃ viśvā-
<lb/>samutpādya pāralaukikasukhalobhena saṃbhavadbahuvittavyaye'pi kleśasādhye'pi ca
<lb/>yajñādau lokānpravartya tebhyaḥ sakāśātpracuraṃ dravyaṃ labdhvā svajīvikāṃ saṃpāda-
<lb/>yantīti | <hi rend="bold">ābhāṇakaḥ |</hi> lokoktiviśeṣaḥ | <hi rend="bold">agnihotramiti |</hi> agniho-
<lb/>trapadenāgnisādhyānyakhilāni śrautasmārtakarmāṇyupalakṣyante | trayo vedā ṛgyajuḥ-
<pb n="6"/>
<lb/>sāmarūpāḥ | atharvavedastu tadantargata eva | tasyaiva pṛthaktvavivakṣayā vedacatuṣṭaya-
<lb/>miti loke prasiddhiḥ | ete ca vedā dhūrtaiḥ svayaṃ viracitā apyajñānāṃ śraddhotpā-
<lb/>danāyāpauruṣeyatvena prasiddhiṃ prāpitā iti cārvākābhiprāyaḥ | tridaṇḍaśabdena
<lb/>karmatyāgarūpaḥ saṃnyāso gṛhyate | bhasmaguṇṭhanaṃ śarīre bhasmalepaḥ | tena ca bhasma-
<lb/>dhāraṇapūrvakāṇi saṃdhyāvandanadevapūjanajapādīni karmāṇi gṛhyante | buddhimantaḥ
<lb/>puruṣāḥ svabuddhivaibhavena rājñaḥ sāmadānādyupāyeṣu tattaddeśakālocitamantrapradānena
<lb/>sāhāyyamācaranto rājñaḥ prītipātratāṃ bhajante | pauruṣaśālino'pi parākrameṇa
<lb/>śatrūnvijitya rājñaḥ prītimātanvate | dvaye'pyamī rājñaḥ sakāśāllabdhadhanā nayena
<lb/>jīvikāṃ saṃpādayanti | ye caitādṛśabuddhivikalāḥ parākramahīnāśca puruṣāste nayena
<lb/>svajīvikāṃ saṃpādayitumapārayanto lokavañcanādanyajjīvikāsādhanamapaśyanto-
<lb/>'gnihotrādyanekaviṣayajālaṃ prasārya bhinnarucīlloṃṃkānkāṃścitkvacidityevaṃ prāyo'-
<lb/>khilāñjanānkarmapāśabaddhānsaṃbhāvya paśyatoharā ete vaidikaṃmanyā dhūrtabakā
<lb/>lokebhyo dravyaṃ labdhvā svajīvikāṃ saṃpādayantītyarthaḥ | <hi rend="bold">duḥkhameva naraka
<lb/>iti |</hi> nānyaḥ kaścana kumbhīpākādiḥ | <hi rend="bold">lokasiddhaḥ |</hi> prajānāṃ niyantṛtvena dṛṣṭaḥ |
<lb/>na tu jagata utpattisthitisaṃhārakartānya īśvaraḥ kaścijjanmāntarapradātā |
<lb/>utpattyādi tu jagataḥ svābhāvikameva | svabhāvata eva sarvaṃ pariṇamati | janmā-
<lb/>ntaraṃ tu nāstyeva | deha evātmā | tadvināśo maraṇameva mokṣaḥ | <hi rend="bold">dehātmavāda
<lb/>iti |</hi> dehavyatiriktasyātmano'ṅgīkāre tu maraṇasamaye dehādbahirgacchatastasyāda-
<lb/>rśanena tasyāmūrtatvāṅgīkārāvaśyaṃbhāvena tatra kṛśatvasya kṛṣṇādirūpasya cāsaṃbha-
<lb/>vādahaṃpadavācyātmanaḥ kṛśakṛṣṇādipadaiḥ sāmānādhikaraṇyaṃ kṛśo'haṃ kṛṣṇo'hami-
<lb/>tyevaṃ lokaprasiddhaṃ na saṃbhavatītyarthaḥ | nanu yadi śarīramevātmā tarhi tasyaivāhaṃpa-
<lb/>davācyatvenāhaṃ śarīramiti vaktavyaṃ syānna tu mama śarīramitītyata āha — <hi rend="bold">mameti |</hi>
<lb/>rāhoḥ śiromātrarūpatvena yadyapi rāhuḥ śira iti vaktavyaṃ tathāpyekasyaiva tasya
<lb/>śabdabhedena kathaṃcidbhedaṃ parikalpya ṣaṣṭhyupapattiḥ kriyate tathaivātreti bhāvaḥ |
<pb n="7"/>
<lb/><hi rend="bold">bhūmīti |</hi> bhūmiḥ pṛthivī | vāri jalam | analo'gniḥ | anilo vāyuḥ | ā-
<lb/>kāśaṃ tu naiva cārvākairaṅgīkriyate | śarīrarūpo yaḥ pṛthivyādīnāṃ saṃghātaviśeṣastadrū-
<lb/>peṇa pariṇatebhyaḥ pṛthivyādibhyaścaturbhyo bhūtebhyaścaitanyaṃ saṃjāyate | caitanyaṃ jñānam |
<lb/><hi rend="bold">kathamanyatheti |</hi> dhūma eva dhvajaścihnaṃ yasya sa dhūmadhvajo'gniḥ | prekṣā-
<lb/>vanto vicāraśīlāḥ | te hi parvatādau dhūmaṃ dṛṣṭvātrāgnirastītyanumānapramā-
<lb/>ṇena niścityāgniprāptyarthaṃ pravartamānā loka upalabhyante | tathā yathārthavaktrā
<lb/>kenacinnadyāstīre phalāni santītyukte śabdapramāṇena nadyāstīre phalāni santīti
<lb/>niścitya phalaprāptyarthaṃ prekṣāvatāṃ phalārthināṃ tatra pravṛttirdṛśyate | pratyakṣaikapramāṇa-
<lb/>vādinaye tvanumānasya śabdasya ca prāmāṇyābhāvena loke dṛśyamānā prekṣāvatāṃ
<lb/>pravṛttirnopapadyata ityarthaḥ | <hi rend="bold">vyāptīti |</hi> yatra dhūmastatrāgniriti sāhacaryaniyamo
<lb/>vyāptiḥ | hetordhūmasya yatparvatādipakṣavṛttitvaṃ sā pakṣadharmatā | vyāptiḥ pakṣadharmatā
<lb/>cetyubhayaṃ jñātaṃ ceddhūmādiliṅgenāgnyādeḥ sādhyasyānumānaṃ bhavati | līnamapratyakṣama-
<lb/>gnyādikamarthaṃ gamayati bodhayati talliṅgaṃ jñāpako heturdhūmādiḥ | <hi rend="bold">vyāptiśceti |</hi> yatra
<lb/>dhūmastatrāgnirityevaṃ hetusādhyayoryaḥ sāhacaryaniyamaḥ sa upādhisattve na saṃbhavati |
<lb/>yathā hiṃsā adharmasādhanaṃ hiṃsātvāt | atra niṣiddhatvamupādhiḥ | upādhisvarūpaṃ
<lb/>cānupadameva sphuṭībhaviṣyati | upādhisattvāccātra hiṃsātvādharmasādhanatvayoḥ
<pb n="8"/>
<lb/>sāhacaryaṃ na niyatam | kiṃ tu vyabhicaritam | yato yatrayatra hiṃsātvaṃ tatratatrā-
<lb/>dharmasādhanatvamiti na niyamaḥ saṃbhavati | yāgīyapaśuhiṃsāyāṃ vedavihitāyāṃ
<lb/>hiṃsātve'pyadharmasādhanatvābhāvāt | upādhiśca śaṅkito niścitaśceti dvividhaḥ |
<lb/>upādhiśaṅkāyāmapi vyāptiniścayābhāvenānumānapratibandhāt | vyāptiśca vastutaḥ
<lb/>satyapi nānumāne kāraṇaṃ bhavati | kiṃ tu niścitajñānaviṣayībhūtaiva tathā | yatra
<lb/>niścitopādhistatra vyāptervastuta evābhāva iti na tatrānumānāvasaraḥ | yatra tu
<lb/>śaṅkitopādhistatra vastutaḥ kvacidvyāptirnāsti kvacidastīti dvaividhyam | ādye
<lb/>naivānumānam | dvitīye tu vyāptisattve'pi tasyā niścitajñānābhāvena nānu-
<lb/>mānam | upādhiśaṅkāpanodottaraṃ tu vyāpterniścayādanumānaṃ bhavatyevetyanyat |
<lb/><hi rend="bold">sa ceti |</hi> cakṣurādikamindriyaṃ svayamajñātamapi darśanādisādhanaṃ bhavati yathā
<lb/>bālasya na tathā vyāptirajñātā kevalasattayānumānasādhanaṃ bhavati | kiṃ tu niści-
<lb/>tajñānaviṣayībhūtaiva | niścayātmakaṃ jñānaṃ ca pramāṇajanyam | pramāṇāni ca
<lb/>pratyakṣānumānopamānaśabdarūpāṇi catvāri nyāyanaye | anyeṣāṃ pramāṇānāṃ tannai-
<lb/>vāntarbhāvaḥ | pramāṇacatuṣṭayamadhye na kenāpi pramāṇena vyāptijñānaṃ saṃbhavati |
<lb/>tadāha — <hi rend="bold">kaḥ khalviti | prathamaḥ |</hi> prathamaḥ pakṣaḥ | <hi rend="bold">saṃprayukteti |</hi> bāhye-
<lb/>ndriyasāhāyyena jāyamānaṃ bāhyapratyakṣaṃ hi bāhyendriyasaṃyuktameva viṣayaṃ gṛhṇāti |
<lb/>indriyasaṃyogaśca vartamānasyaiva vastuno na tu bhūtasya bhaviṣyato vā vastunaḥ
<lb/>saṃbhavati | vyāptau tu traikālikadhūmāgnyoḥ saṃgraha āvaśyaka iti na bāhyapratyakṣeṇa
<lb/>vyāptijñānaṃ saṃbhavati | <hi rend="bold">bhavati |</hi> vartamāne | <hi rend="bold">sarvopasaṃhāravatyāḥ |</hi> sarveṣāṃ
<lb/>traikālikānāṃ dhūmādīnāmupasaṃhāraḥ saṃgraho yatrāsti tathābhūtāyāḥ | <hi rend="bold">na ceti |</hi>
<lb/>sāmānyaṃ jātirdhūmatvāgnitvādiḥ | yadyapi traikālikānāṃ dhūmāgnyādivyaktīnāṃ
<lb/>pratyakṣajñānaṃ na saṃbhavati tathāpi tadgatadhūmatvāgnitvādijātīnāṃ pratyakṣaṃ sula-
<lb/>bham | traikālikeṣvapi dhūmeṣu dhūmatvasyaikatvāt | yacca vartamāne dhūme dhūmatvaṃ
<lb/>tadeva bhūte bhaviṣyati ca dhūme dhūmatvaṃ nānyaditi traikālikavyaktigatadhūmatvādi-
<lb/>jāteḥ pratyakṣasaṃbhavaḥ | tathā ca dhūmatvāgnitvayorvyaktidvārā paraṃparayā parvatādau
<pb n="9"/>
<lb/>sāmānādhikaraṇyaṃ vyāptiriti vyāptipratyakṣaṃ jāyate | paraṃ tu vyaktyordhūmāgnyo-
<lb/>rvyāptijñānābhāvena dhūmenāgnyanumānāsaṃbhavastadavastha eveti bhāvaḥ | <hi rend="bold">caramaḥ |</hi>
<lb/>vyāpterāntaraṃ pratyakṣamityevaṃrūpo dvitīyaḥ pakṣaḥ | <hi rend="bold">antaḥkaraṇasyeti |</hi> yadyapyā-
<lb/>ntarasyātmanastadgataguṇānāṃ sukhādīnāṃ ca manasā jāyamānaṃ mānasapratyakṣaṃ bāhye-
<lb/>ndriyasāhāyyaṃ vinaiva bhavati tathāpi bāhyārthānāṃ manasā jāyamānaṃ pratyakṣaṃ
<lb/>bāhyendriyadvāreṇaiva | dhūmādigatā vyāptiśca bāhyo'rtha eveti bhāvaḥ | <hi rend="bold">cakṣu-
<lb/>riti |</hi> cakṣurādibāhyendriyaiḥ pradarśito rūpādirviṣayo yasya tādṛśaṃ mano bāhyā-
<lb/>rthapratyakṣe paratantraṃ bahirindriyādhīnamityarthaḥ | <hi rend="bold">tatratatrāpīti |</hi> agnyādisā-
<lb/>dhakānumānasādhanībhūtā dhūmādiniṣṭhā vyāptiryenānumānāntareṇa jñāyate tādṛśā-
<lb/>numānasādhanībhūtā vyāptiḥ punastṛtīyenānumānenetyevamanavasthā syāditi
<lb/>bhāvaḥ | <hi rend="bold">tadupāyaḥ |</hi> vyāptijñānopāyaḥ | <hi rend="bold">kāṇādeti |</hi> kāṇādā vaiśeṣikāḥ |
<lb/>te hi pratyakṣānumānarūpaṃ pramāṇadvayamevecchanti | taduktaṃ bhāṣāparicchede —
</p>
<p><lg><l>śabdopamānayornaiva pṛthakprāmāṇyamiṣyate |</l>
<l>anumānagatārthatvāditi vaiśeṣikaṃ matam ||</l></lg> (bhā. pa. 140)</p>
<p>iti | anupalabdheḥ pratyakṣe'ntarbhāvaḥ | śabdopamānārthāpattisaṃbhavaitihyaceṣṭā-
<lb/>pariśeṣāṇāṃ cānumāne'ntarbhāvastanmate | anumānasya ca vyāptijñānopāyatvama-
<lb/>navasthādoṣagrastamityuktameva | naiyāyikādayo hyanumānāpekṣayā śabdaṃ pramāṇā-
<lb/>ntaramicchanti | tanmate'pyāha — <hi rend="bold">anantarbhāva iti | vṛddheti |</hi> śabdo hi
<lb/>śaktijñānasahakāreṇaivārthabodhajanakaḥ | śaktijñānajanakopāyeṣu ca vṛddhavyavahāro
<lb/>mukhyaḥ | vyavahāreṇa śaktijñānaṃ cānumānapramāṇasahāyenaiva | yathottamavṛddho-
<lb/>ccāritaṃ gāmānayeti vākyaṃ śrutvā madhyamavṛddho gopaśumānayati | tādṛśagavānayanaṃ
<lb/>dṛṣṭvā tena liṅgena bālo gāmānayeti vākyasya gavānayanarūpe'rthe saṃbandhaṃ kalpa-
<lb/>yati dhūmenāgnimiva | sa saṃbandha eva śaktiḥ | tathā cānumānapramāṇasādhanībhūtaṃ
<lb/>dhūmāgnyorvyāptirasti iti kenaciduktādvākyācchabdapramāṇena jāyamānaṃ vyāpti-
<pb n="10"/>
<lb/>jñānaṃ tādṛśavākyaghaṭakānāṃ dhūmāgnivyāptiśabdānāṃ śaktigrahe satyeva bhavenna tu
<lb/>tataḥ prāk | śaktigrahaśca vyavahārarūpaliṅgenānumānapramāṇenaiveti punaranumānā-
<lb/>ntarāpekṣāyāṃ tadarthaṃ punarvyāptijñānamityanavasthā duruddhareti bhāvaḥ | nanu vṛddha-
<lb/>vyavahāraṃ vināpi vyākaraṇakośādibhireva dhūmāgnivyāptiśabdānāṃ śaktigrahe jāte
<lb/>śabdapramāṇena vyāptijñānaṃ syāditi nānavasthetyata āha — <hi rend="bold">dhūmadhūmadhvajeti |</hi>
<lb/>dhūmadhvajo'gniḥ | avinābhāvo vyāptiḥ | <hi rend="bold">manvādivaditi |</hi> sādharmye dṛṣṭāntaḥ |
<lb/>nāstikānāṃ cārvākāṇāṃ manorapi vākye viśvāsābhāvāt | tathā ca śabdapramāṇaṃ
<lb/>naiva vyāptijñānopāya iti siddham | etena svārthānumāne pūrvaṃ pramāṇāntareṇa gṛhī-
<lb/>tavyāptikaḥ puruṣaḥ parvatādau pakṣe dhūmādikamarthāntaraṃ dṛṣṭvāgnyādikamarthāntara-
<lb/>manuminotīti tatrānavasthā bhavatu nāma | parārthānumāne tu pañcāvayavavākyā-
<lb/>ntargatodāharaṇavākyādeva vyāptijñānaṃ sulabhamiti nānavastheti parāstam |
<lb/>udāharaṇavākyājjāyamānaṃ hi śabdapramāṇenaivetyuktadoṣatādavasthyāt | atha pañcā-
<lb/>vayavavākyaprayoktāpi durlabha ityāha — <hi rend="bold">anupadiṣṭeti |</hi> vyāpteśca jñānābhāve sati
<lb/>naiva dhūmādināgnyāderanumānamiti nāmaśeṣameva svārthānumānam | tathā ca pañcāva-
<lb/>yavavākyaprayogāsaṃbhavenārthādeva parārthānumānasya nāmāpi grahītuṃ na śakyata iti
<lb/>bhāvaḥ | athopamānādikamapi na vyāptigrahopāya ityāha — <hi rend="bold">upamānādika-
<lb/>miti |</hi> gosadṛśapiṇḍe saṃjñini gavaya iti saṃjñāyā yaḥ saṃbandhaḥ śaktirūpaḥ
<lb/>sa upamānapramāṇena jñāyate na tu tādṛśasaṃbandhaviśeṣātiriktaṃ kiṃcit | eva-
<lb/>manupalabdhipramāṇenābhāva eva jñāyate na tu tadatiriktaṃ kiṃcit | tathā ca na
<lb/>so'pi vyāptijñānopāyaḥ | <hi rend="bold">anaupādhikasaṃbandhaḥ |</hi> vyāptiḥ |
</p>
<p>atha vyāptijñānaṃ prakārāntareṇāpi durlabhamityāha — <hi rend="bold">kiṃ ceti |</hi> anaupādhika-
<lb/>saṃbandho hi vyāptiḥ | anaupādhika upādhirahitaḥ | upādhirāhityaṃ ca sarvavidha-
<lb/>syopādherabhāvaḥ | upādhyabhāvajñānaṃ copādhijñāne satyeva | abhāvajñānasya pratiyo-
<pb n="11"/>
<lb/>gijñānasāpekṣatvāt | upādhiśca dravyarūpo dharmī guṇādirdharmaśca mūrto'mūrtaśca pratya-
<lb/>kṣo'pratyakṣaśca sarvavidho'pi saṃbhavati | kaścinniścitaḥ kaścicchaṅkitaścetyanyat |
<lb/>tatrāpratyakṣopādhyabhāvajñānārthamanumānāntarāpekṣā syādeva | tathā cānumānapramāṇaṃ
<lb/>vyāptijñānāpekṣam | vyāptisvarūpasya copādhyabhāvaghaṭitatvenopādhyabhāvajñānārthaṃ
<lb/>punaranumānāntarāpekṣetyanavasthā syādeveti bhāvaḥ | prakārāntareṇāpi doṣamāha —
<lb/><hi rend="bold">api ceti |</hi> vyāptisvarūpasyopādhyabhāvaghaṭitatvenopādhijñānāpekṣā | upādhi-
<lb/>svarūpasya ca vyāptighaṭitatvena vyāptijñānāpekṣetyanyonyāśrayadoṣa ityāśayaḥ |
<lb/>upādhisvarūpamāha — <hi rend="bold">sādhanāvyāpakatva iti | anitye sādhya iti |</hi>
<lb/>śabdo'nitya utpannatvāt | saddheturayam | utpannatve'nityatvavyāpteranaupādhikatvāt |
<lb/>paraṃ tu yadyupādherlakṣaṇaṃ sādhyavyāpakatvamityeva kriyate tarhi sakartṛkatvamupādhiḥ
<lb/>syāt | tasyānityatvavyāpakatvāt | na ca prāgabhāve'nityatvasattve'pi sakartṛkatvā-
<lb/>bhāvānna sādhyavyāpakatvamiti vācyam | sakartṛkatvasya bhāvāvacchinnānityatvavyā-
<lb/>pakatvāt | ataḥ sādhanāvyāpakatvamityuktam | sakartṛkatvaṃ tu notpannatvasyāvyā-
<lb/>pakam | sādhanāvyāpakatvamātramupādherlakṣaṇaṃ ceduktānumāna eva ghaṭatvamupādhiḥ
<lb/>syāt | ghaṭatvasyotpannatvarūpasādhanāvyāpakatvāt | ataḥ sādhyavyāpakatvamityu-
<lb/>ktam | ghaṭatvasyānityatvarūpasādhyavyāpakatvābhāvāt | tāvatāpyaśrāvaṇatvamu-
<lb/>pādhiḥ syāt | aśrāvaṇatvaṃ hyutpannatvarūpasādhanasyāvyāpakaṃ bhavati | śabda utpa-
<lb/>nnatvasattve'pyaśrāvaṇatvābhāvāt | dravyatvāvacchinnānityatvasya vyāpakaṃ ca bhavati |
<lb/>ataḥ sādhyasamavyāptatvamityuktam | aśrāvaṇatvaṃ nityeṣvātmākāśādāvastīti
<lb/>na taddravyatvāvacchinnānityatvena samaniyatam | ato neyaṃ samavyāptiḥ | <hi rend="bold">samā-
<lb/>sametyādineti |</hi>
</p>
<p><lg><l>samāsamāvinābhāvāvekatra sto yadā tadā |</l>
<l>samena yadi no vyāptastayorhīno'prayojakaḥ ||</l></lg>
<lb/>khaṇḍanakhaṇḍakhādyaṭīkāyāmānandapūrṇaviracitāyāmanumānakhaṇḍane (pṛ. 707)
<lb/>dhṛtoyaṃ ślokaḥ | asyārthaḥ — yadaikatraikasminpadārthe samāsamāvinābhāvau staḥ |
<pb n="12"/>
<lb/>avinābhāvo vyāptiḥ | sā ca dvidhā — samavyāptirasamavyāptiśca | samaniya-
<lb/>tayordvayormadhya ekenāparasya vyāptiḥ samavyāptiḥ | yathā pṛthivītvagandhayoḥ |
<lb/>yā cāsamaniyatayordvayormadhya ekenāparasya vyāptiḥ sā'samavyāptiḥ | yathāgni-
<lb/>nā dhūmasya | ayogolake'gneḥ sattve'pi dhūmasyāsattvenāgnidhūmayorasamaniyatatvāt |
<lb/>agninā saha ya ārdrendhanasya saṃyogastasminnekasminpadārthe dhūmena saha samavyāptiḥ |
<lb/>dhūmārdrendhanasaṃyogayoḥ samaniyatatvāt | yā cāgninārdrendhanasaṃyoge vyāptiḥ
<lb/>sā tvasamavyāptiḥ | ayogolake'gneḥ sattve'pyārdrendhanasaṃyogasyāsattvenāgnyārdre-
<lb/>ndhanasaṃyogayorasamaniyatatvāt | tathā caikatrārdrendhanasaṃyoge dhūmena samavyāpti-
<lb/>ragninā cāsamavyāptiriti vyāptidvayaṃ vartate | tayoḥ samāsamayordhūmāgnyormadhye
<lb/>hīno'samo'gniḥ samena dhūmena yadi no vyāpto'gnirdhūmavyāpyo na bhavati tarhi
<lb/>so'samo'gniraprayojakaḥ | dhūmarūpasādhyasya sādhako heturna bhavatīti | evamu-
<lb/>pādhisvarūpaṃ pradarśya vyāptijñānopādhijñānayoranyonyāśrayadoṣamupapādayati — <hi rend="bold">tatra
<lb/>vidhīti |</hi> adhyavasāyo niścayaḥ | upasaṃharati — <hi rend="bold">tasmāditi | avinā-
<lb/>bhāvasya |</hi> vyāpteḥ | etāvatā granthasaṃdarbheṇa vyāptijñānopāyābhāvenānumānasya
<lb/>na prāmāṇyamiti pratipāditam | śabdastu na pramāṇamityanupadameva vyāptijñāno-
<lb/>pāyavicāraprasaṅgenopapāditam | kiṃ ca pramāṇāntarāṇāṃ prāyo vaiśeṣikairanumā-
<lb/>ne'ntarbhāvaḥ kṛtaḥ | tatra coktarītyānumānasya prāmāṇyaṃ na sidhyatītyarthādeva
<lb/>tadantarbhūtānāṃ pramāṇāntarāṇāmapyaprāmāṇyameveti bodhyam | nanu yadi nānu-
<lb/>mānaṃ pramāṇaṃ tarhi yā loke dhūmaṃ paśyato'gniprāptyarthaṃ pravṛttirdṛśyate sā na saṃga-
<lb/>cchata iti cettatrāha — <hi rend="bold">dhūmādijñāneti | pratyakṣamūlatayeti |</hi> pūrvaṃ pratyakṣato
<lb/>dṛṣṭo'gniḥ | paścātkiyadbhiḥ kṣaṇairdhūmaṃ dṛṣṭvodbuddhasaṃskāro'gniṃ smṛtvā pravartata iti
<lb/>bhāvaḥ | kalpāntaramāha — <hi rend="bold">bhrāntyeti |</hi> dhūmāgnyoḥ sāhacaryeṇa dhūmaṃ dṛṣṭvāgnibhramā-
<lb/>tpravṛttiriti bhāvaḥ | nanu bhrāntyā pravṛttau kathaṃ satyasyāgneḥ pratilambhastatrāha —
<lb/><hi rend="bold">kvaciditi |</hi> śārīrasāmarthyadhanakīrtyādyaiśvaryaprāptaye tathotpannasya rogādernivṛ-
<lb/>ttaye ca maṇisparśo mantraprayoga auṣadhasevanaṃ ca kriyamāṇaṃ dṛśyate loke | paraṃ tu
<pb n="13"/>
<lb/>maṇyādyupayoge'pi kvacitkāryaṃ na dṛśyate | kvacicca tadabhāve'pi kāryaṃ dṛśyate |
<lb/>ato'nvayavyatirekavyabhicārānnaiva tatra vastutaḥ kāryakāraṇabhāvaḥ | aiśvaryā-
<lb/>diprāptistu svabhāvata eva kvacidbhavati kvacinna bhavati | tathā rogādinivṛttirapi
<lb/>svabhāvata eva bhuktānnādipariṇāmaviśeṣātkvacidbhavati kvacinna bhavati | tatra
<lb/>kvacitkākatālīyanyāyena jāyamānaṃ kāryaṃ dṛṣṭvā bhrāntāḥ kāryakāraṇabhāvaṃ manyante |
<lb/>vastutastu naiva tatra kāryakāraṇabhāvaḥ | tadvadatrāpi naiva dhūmajñānāgnijñānayoḥ
<lb/>kāryakāraṇabhāvaḥ | bhrāntyā pravṛttāvapi yādṛcchikatayaiva vastusato'gneḥ pratilambha
<lb/>iti | kecittu sadasatkarmajanyaṃ puṇyapāparūpamadṛṣṭaṃ sukhaduḥkharūpasvaphaladānonmukhaṃ
<lb/>sadaiśvaryaṃ dadāti rogotpattyādikaṃ ca karoti | tathā caiśvaryādinā kāryeṇa svakā-
<lb/>raṇamadṛṣṭaṃ sādhyate dhūmenāgnirivetyāhuḥ | tanna | aiśvaryaprāptyādeḥ svābhāvikatvāt |
<lb/>tadāha — <hi rend="bold">atastatsādhyamiti | paśuścediti |</hi> taduktaṃ viṣṇupurāṇe —
</p>
<p><lg><l>nihatasya paśoryajñe svargaprāptiryadīṣyate |</l>
<l>svapitā yajamānena tadā kiṃ na nihanyate ||</l></lg>
</p>
<p><lg><l>tṛptaye jāyate puṃso bhuktamanyena cettataḥ |</l>
<l>dadyācchrāddhaṃ śramāyānnaṃ na vaheyuḥ pravāsinaḥ ||</l></lg> (vi. pu. 3 | 18 | 85) iti |
</p>
<pb n="14"/>
<p>tathā tatraiva yajñādikarmaviṣaye'pyuktam —
</p>
<p><lg><l>naitadyuktisahaṃ vākyaṃ hiṃsā dharmāya neṣyate |</l>
<l>havīṃṣyanaladagdhāni phalāyetyarbhakoditam ||</l></lg>
</p>
<p><lg><l>yajñairanekairdevatvamavāpyendreṇa bhujyate |</l>
<l>sasyādi ca samitkāṣṭhaṃ tadvaraṃ patrabhukpaśuḥ ||</l></lg> (vi. pu. 3 | 18 | 82-83) iti |
</p>
<p><hi rend="bold">jarbharīti |</hi> sṛ_ṇye!va ja_rbharī! tu_rpharī!tū naito_śeva! tu_rpharī! parpha_rīkā! | u_da_-
<lb/>nya_jeva_ jema!nā made_rū tā me! ja_rāyva_jaraṃ! ma_rāyu! (ṛ. saṃ. 10 | 106 | 6) | aśvi-
<lb/>nīkumārayoḥ prārthaneyam | paṇḍitānāṃ dhūrtānām | atra loke'tyantāprasiddhānāṃ
<lb/>jarbharīturpharītyādiśabdānāṃ prayogātprayogakārairdāmbhikairdhūrtairlokā vañcitā ityā-
<lb/>śayaḥ | arthastvayam — sṛṇyeva sṛṇyāviva | sṛṇiraṅkuśaḥ | tatra sādhuḥ (pā. sū.
<lb/>4 | 4 | 98) iti sūtreṇa yatpratyayaḥ | aupratyayasya supāṃ sulak (pā. sū. 7 | 1 | 39)
<lb/>iti sūtreṇākāraḥ | aṅkuśārhau mattagajāviva jarbharī gātravināmaṃ kurvantau | jṛbhadhā-
<lb/>torauṇādiko'ripratyayaḥ | upadhāguṇaḥ | turpharītū hantārau ca | nitarāṃ tośaya-
<lb/>tīti nitośaḥ | tasyāpatyaṃ naitośaḥ | tata aupratyayasyākāraḥ | naitośāviva
<lb/>turpharī śatrūṇāṃ hantārau | parpharīkā parpharīkau stotṝṇāṃ dhanapradānena pūrayitārau
<lb/>ca | udake bhavamudanyam | tatra jātāviva nirmalau kāntiyuktau | jemanā jaya-
<lb/>śīlau | jayatermanin | upadhādīrghābhāvaśchāndasaḥ | maderū balādhikyena mattau
<lb/>stutyau vā | tā tau aśvinau me madīyaṃ jarāyu jarāyujamata eva marāyu maraṇaśīlaṃ
<pb n="15"/>
<lb/>śarīramajaraṃ jarāmaraṇarahitaṃ kurutām | <hi rend="bold">aśvasyeti |</hi> aśvamedhayajñe'śvaśiśnaṃ
<lb/>yajamānapatnyā grāhyamiti vidhirbhāṇḍaiḥ kathito vede | evamanyadapyaślīlaṃ trapā-
<lb/>karamanyattaiḥ kathitam | bhaṇḍā unmattāḥ | <hi rend="bold">māṃsānāmiti |</hi> yajñe māṃsabhakṣaṇaṃ
<lb/>yadveda uktaṃ tanniśācarairmāṃsapriyairuktamityarthaḥ ||
</p>
<trailer>iti sarvadarśanasaṃgrahavyākhyāyāṃ darśanāṅkurābhidhāyāṃ cārvākadarśanaṃ samāptam ||</trailer>
</div>
<div n="2">
<pb n="16"/>
<p>śrīḥ | <hi rend="bold">taduktamiti |</hi> nyāyabindusaṃjñake granthe dharmakīrtinaitaduktamityarthaḥ |
<lb/>citsukhamuniviracitatattvapradīpikāyā vyākhyāyāṃ nayanaprasādinyāṃ (pṛ. 71)
<lb/>tadapyuktaṃ kīrtinetyullikhyāyaṃ śloko nirdiṣṭaḥ | tathā ca dharmakīrtiḥ kevala-
<lb/>kīrtināmnāpi prasiddha ityanumīyate | <hi rend="bold">kāryeti |</hi> vyāptiniścāyakaśca kāryakā-
<lb/>raṇabhāvaḥ svabhāvaśceti tasmādavinābhāvaniścayo bhavati | svabhāvastādātmyam |
<lb/>kāryaṃ hi kāraṇādhīnātmalābhaṃ na kāraṇena vinā bhavitumalamiti tatrāvinā-
<lb/>bhāvaniyamovagamyate | tathā yadātmā yo bhāvaḥ sa tadvinā kathaṃ bhavediti
<lb/>tādātmyepi yukta evāvinābhāvaniyamaḥ | sapakṣe darśanamātrādvipakṣe cādarśana-
<lb/>mātrānna vyāptiniścayaḥ | kevalānvayavyatirekābhyāṃ vyāptiniścayo na bhavatī-
<lb/>tyarthaḥ | <hi rend="bold">anvayeti |</hi> anvayavyatirekau hi vartamānāḥ saṃnihitāśca yā dhūmāgni-
<lb/>vyaktayastadviṣayāveva saṃbhavataḥ | na hyagnisattve dhūmasattvamagnyabhāve dhūmābhāva
<lb/>ityevaṃ niścayo bhūtavastusaṃbandhena bhaviṣyadvastusaṃbandhenāsaṃnihitavastusaṃbandhena
<note>2|5 — avinābhāvaniyamādavinābhāvadarśanāt iti premacandrakṛtakāvyādarśaṭīkāyāṃ
<lb/>hetvalaṃkāre pāṭhaḥ | darśanāntaradarśanāt <foreign xml:lang="en">A</foreign> — darśanāttadadarśanāt <foreign xml:lang="en">C, — for — </foreign>
<lb/>adarśanānna na darśanāt || </note>
<pb n="17"/>
<lb/>copapadyate | tathā ca tatra kadācidagniṃ vināpi dhūmaḥ syāditi vyabhicāraśaṅkā
<lb/>durvāreti bhāvaḥ | <hi rend="bold">vyāghāteti |</hi>
</p>
<p><lg><l>śaṅkā cedanumāstyeva na cecchaṅkā tatastarām |</l>
<l>vyāghātāvadhirāśaṅkā tarkaḥ śaṅkāvadhirmataḥ ||</l></lg> (nyā. ku. 3 | 7)
<lb/>anumānumānam | kālāntaradeśāntarayorvyabhicāropādhyanyatarāśaṅkā yadi
<lb/>tadānumānamastyeva | anumānena vinā tayorapratīteḥ | yadi ca tayorapratītau satyāṃ
<lb/>na śaṅkā tarhi sutarāmanumānamastyeva | śaṅkānirāsakasyāpyanapekṣaṇāt | śaṅkāyā
<lb/>avadhistarkaḥ | tarkasya śaṅkānivartakatvāt | nanu tarkepi vyāptimūlakatayā tarkā-
<lb/>ntarāpekṣāyāmanavasthetyato vyāghātāvadhirāśaṅketyuktam | tarkamūlavyāptau svakri-
<lb/>yāvyāghātena vyabhicāraśaṅkaiva nodetīti na tatra tarkāpekṣetyarthaḥ | <hi rend="bold">pratyakṣopala-
<lb/>mbheti |</hi> upalambhadvayamanupalambhatrayamityevaṃ militvā pañcakaṃ bodhyam | <hi rend="bold">pañca-
<lb/>kāraṇyeti |</hi> pañcānāṃ kāraṇānāṃ samāhāraḥ pañcakāraṇī tayā | militānāmevā-
<lb/>mīṣāṃ pañcānāṃ kāraṇatvamiti samāhāradvandvena bodhyate | <hi rend="bold">atipatet |</hi> atikrā-
<lb/>met | vṛkṣatvānadhikaraṇavṛtti śiṃśapātvaṃ bhavedityarthaḥ | <hi rend="bold">sāmānādhikaraṇyeti |</hi>
<lb/>bhinnapravṛttinimittānāṃ śabdānāmekasminnarthe vṛttiḥ sāmānādhikaraṇyamiti śābdi-
<lb/>kāḥ | yathā nīlo ghaṭa iti | nīlaśabdasya hi nīlaguṇaḥ pravṛttinimittam | ghaṭa-
<lb/>śabdasya tu ghaṭatvajātiḥ pravṛttinimittam | tayornīlaguṇaghaṭatvayorāśrayībhūtortha-
<lb/>stvekaeva | tatrārthasyaikyānnātyantaṃ bhedaḥ | pravṛttinimittabhedācca nātyantamabhedaḥ |
<note>2|22 — yugapadapi <foreign xml:lang="en">for</foreign> yugapat <foreign xml:lang="en">A.</foreign></note>
<pb n="18"/>
<lb/><hi rend="bold">tasmaditi |</hi> kāryātmānāviti prathamāntaṃ kartṛpadam | kāraṇātmānāviti dvitī-
<lb/>yāntaṃ karmapadam | yathāsaṃkhyenānvayaḥ | dhūmādikāryaṃ kāraṇānumāpakam | śiṃśa-
<lb/>pādi viśeṣasvarūpaṃ sāmānyasvarūpānumāpakam |
</p>
<p><hi rend="bold">prathamaḥ |</hi> sādhanānupanyāsapakṣaḥ | <hi rend="bold">aśiraskavacanasyeti |</hi> parvato vahnimā-
<lb/>nityetāvanmātraṃ dhūmavattvādityādivākyarahitaṃ yaducyate tadaśiraskam | parvato
<lb/>vahnimānityukte kuta ityākāṅkṣāyāṃ tannirvartakaṃ yaddhūmavattvādityādivākyaṃ tadā-
<lb/>kāṅkṣāśāmakatvācchirobhūtamiva bhavati | <hi rend="bold">vacanapramāṇamiti |</hi> sādhanopa-
<lb/>nyāsapakṣe ca tadeva vacanaṃ pramāṇatvenopanyastamityaṅgīkartavyam | vacanaṃ pramāṇaṃ
<lb/>ca śābdaṃ pramāṇam | tvayā tu pratyakṣamekameva pramāṇaṃ nānumānādikamiti bruvatā
<lb/>śābdamapi na pramāṇatvena svīkriyate tadviruddhaṃ ca vacanaṃ pramāṇamupanyasyata iti
<lb/>vyāghātaḥ | yathā mātā vandhyetyukte mātā cenna vandhyā vandhyā cenna mātā |
<lb/>mātṛtvavandhyātvayorvirodhāt | tathā anumānādikaṃ pramāṇaṃ na bhavati ityukte-
<lb/>numānādikaṃ pramāṇaṃ na bhavati cedetadvacanamapi na pramāṇaṃ syāt | vacanaṃ pramāṇaṃ
<lb/>cedanumānādikaṃ pramāṇaṃ syāt | <hi rend="bold">pramāṇatadābhāseti |</hi> mārge gacchatā dūrato
<lb/>jale dṛṣṭa idaṃ jalajñānaṃ pramāṇaṃ pramāṇābhāso veti saṃśaye pūrvamekadaitādṛśa-
<lb/>meva jñānamabhūt | paraṃ tu tatra jalaṃ labdham | tajjātīyameva caitaddṛśyate | ata eta-
<lb/>dapi pramāṇamevetyevaṃ niścayaḥ svabhāvānumānena tvayaiva kriyate | atha vā tādṛśa-
<lb/>saṃśayottaraṃ pūrvametādṛśameva jñānamabhūt | paraṃ tu tatra jalaṃ na labdham | tajjātīya-
<lb/>meva caitaddṛśyate | ata etadapi pramāṇābhāsa evetyevaṃ niścayastvayaiva kriyate |
<pb n="19"/>
<lb/><hi rend="bold">vipratipattiriti |</hi> viruddhā pratipattirvipratipattiḥ | viparītajñānamiti yāvat |
<lb/>yādṛśaṃ ca yasya jñānaṃ tadanurūpameva sa vaktīti paravacanena tatkāraṇībhūtaṃ tanma-
<lb/>nogataṃ tvayānumīyata eva | <hi rend="bold">anupalabdhyeti |</hi> yato ghaṭastatra nopalabhyateto
<lb/>nāstyeveti ghaṭānupalabdhyā ghaṭābhāvonumīyate | <hi rend="bold">tathāgataiḥ |</hi> bauddhaiḥ | <hi rend="bold">pramā-
<lb/>ṇāntareti |</hi> pūrvoktānumānatrayasaṃgrāhakaḥ ślokoyam | <hi rend="bold">parākrāntaṃ cātreti |</hi>
<lb/>atrānumānaprāmāṇyaviṣaye sūribhiḥ paṇḍitaiḥ parākrāntam | bahūktamiti yāvat |
<lb/>atha vā parākrāntamityasyopekṣitamityarthaḥ |
</p>
<p><hi rend="bold">boddhavyānām |</hi> śiṣyāṇām | budhadhātorṇyantātprayojye karmaṇi tavyapratyayaḥ |
<lb/>buddhibhakṣārthayoḥ śabdakarmakāṇāṃ nijecchayā |
<lb/>ityukteḥ | <hi rend="bold">buddhibhedāditi |</hi> buddhiprakārabhedādityarthaḥ | buddhitāratamyāditi
<lb/>yāvat | <hi rend="bold">jāreti |</hi> krameṇānvayaḥ | jārobhisaraṇasya cauraḥ parasvaharaṇasyānūcānaḥ
<lb/>sadācaraṇasya samayaṃ budhyate | vedasyānuvacanaṃ kṛtavānanūcānaḥ | <hi rend="bold">svalakṣaṇamiti |</hi>
<lb/>svena lakṣyate na tu sāmānyena tatsvalakṣaṇam | pūrvamadṛṣṭopi ghaṭo ghaṭatvasāmānyena
<lb/>hetubhūtenāyaṃ ghaṭa ityevaṃ lakṣyata iti naiyāyikādayaḥ | vastutastu na kimapi
<note>2|3 — 8 anyadhiyām <foreign xml:lang="en">for</foreign> anyadhiyaḥ <foreign xml:lang="en">A, D.</foreign></note>
<pb n="20"/>
<lb/>vastu sāmānyalakṣaṇam | sāmānyasyaivābhāvāt | <hi rend="bold">nīlādikṣaṇānāmiti |</hi> yathā
<lb/>yasyakasyacitpadārthasya nāmnā nirdeśe kartavye ghaṭaśabdollekha ityādhunikānāṃ śailī
<lb/>dṛśyate tathā nīlaśabdenollekha iti prācīnānāṃ śailī | na tvatra nīlarūpe padārthavi-
<lb/>śeṣe tātparyam | kṣaṇaśabdaḥ padārthavācī | ghaṭādipadārthānāmiti yāvat | <hi rend="bold">jala-
<lb/>dhareti |</hi> jaladharapaṭalaṃ hi pratikṣaṇamanyathānyathā dṛśyate | <hi rend="bold">bhāvāḥ |</hi> padārthāḥ |
<lb/><hi rend="bold">arthakriyeti |</hi> prayojanabhūtā yā kriyā tatkāritvameva sattvam | kiṃcitkārya-
<lb/>kāritvamiti yāvat | <hi rend="bold">anyaḥ prakāra iti |</hi> kramākramaitadubhayābhāvarūpastadubha-
<lb/>yarūpaścānyaḥ prakāro na saṃbhavati | tatrādyo na saṃbhavati | prakāśāndhakārayoriva
<lb/>kramākramayoḥ parasparamatyantavirodhena kramābhāve'kramasyāvarjanīyatvenākramābhāve ca
<lb/>kramasyāvarjanīyatvenobhayābhāvasya śaśaviṣāṇāyamānatvāt | nāpi tadubhayarūpaḥ
<lb/>prakāraḥ saṃbhavati | mithotyantaviruddhayoḥ sāmānādhikaraṇyasyāsaṃbhavaduktikatvāt |
</p>
<p><hi rend="bold">akṣaṇikasya |</hi> sthāyitvena parābhimatasyeśvarakulālādeḥ | <hi rend="bold">arthakriyayoriti |</hi>
<lb/>kulālo yadaikaṃ ghaṭaṃ karoti tadā tasya bhūtabhāvighaṭarūpārthotpādakakriyākaraṇasā-
<lb/>marthyaṃ kimastyatha vā nāstītyarthaḥ | <hi rend="bold">tayoḥ |</hi> bhūtabhaviṣyatkālikayorghaṭotpādakakri-
<lb/>yayoḥ | <hi rend="bold">anirākaraṇeti |</hi> ekadaiva traikālikaghaṭotpādakakriyākaraṇaprasaṅga ityarthaḥ |
<lb/><hi rend="bold">kṣepāyogāditi |</hi> na hi samarthaḥ kālakṣepaṃ sahate | ekaghaṭotpādakakriyākaraṇakāle
<pb n="21"/>
<lb/>ghaṭāntarotpādakakriyākaraṇāsāmarthye tvāha — <hi rend="bold">dvitīya iti | kadāpi na kuryādi-
<lb/>ti |</hi> sthāyina ekasminkāle'sāmarthye kālāntarepyasāmarthyameva tasyāṅgīkartavyam |
<lb/>anyathā hyasamarthavastusvarūpāpekṣayā samarthavastusvarūpe bhedasyāvarjanīyatvena vastunaḥ
<lb/>sthāyitvabhaṅgaḥ syāditi bhāvaḥ | <hi rend="bold">sāmarthyamātreti |</hi> mātrapadena sahakārivyā-
<lb/>vṛttiḥ | sahakāriviṣaye tvanupadameva vakṣyate | <hi rend="bold">tadviparyayāditi |</hi> prasaṅgavipa-
<lb/>ryayādityarthaḥ | bhūtabhaviṣyatkālayorapi tattatkālikaghaṭotpādakakriyākaraṇaprasaṅgā-
<lb/>bhāvaḥ syādityarthaḥ | <hi rend="bold">kramavaditi |</hi> sthāyī traikālikakriyākaraṇasamarthaḥ sarvadai-
<lb/>karūpa eva | kiṃ tu yadā yādṛśasahakārisaṃnidhānaṃ bhavettadā tādṛśakāryotpattiriti
<lb/>na sarvadā sarvavastūtpādo nāpi kadāpi na kuryāditi prāgukto doṣaḥ | tathā ca
<lb/>kāryakramaḥ sahakārikramādhīno na tu sāmarthyāsāmarthyamūlaka iti vastunaḥ sthāyi-
<lb/>tvopapattirityāśayaḥ | <hi rend="bold">sahakāriṇaḥ kimiti |</hi> sahakāriṇaḥ salilamṛtpavanā-
<lb/>dayaḥ sthāyitvena parābhimate bījādau padārthe kiṃ viśeṣamādadhate na vetyarthaḥ |
<lb/><hi rend="bold">tādarthyāyogāditi |</hi> aṅkurarūpakāryaprayojanakatvāyogādityarthaḥ | <hi rend="bold">bhāvaḥ |</hi>
<lb/>sthāyitvena parābhimataḥ sahakāribhiḥ salilapavanādibhiranupakṛta eva bījādiḥ |
<lb/><hi rend="bold">sahakāribhiḥ sahaiveti |</hi> evaṃ ca sahakāriṇāṃ salilādīnāmaṅkurādikāryārtha-
<lb/>tvamupapannamityāśayaḥ | <hi rend="bold">na jahyāditi |</hi> aṅkurādikāryamanutpādya kusūlādau yā
<lb/>bījānāṃ tūṣṇīṃ sthitirdṛśyate sā svabhāvavirodhānna kadāpi dṛśyetetyarthaḥ | <hi rend="bold">so-
<lb/>yamupakāra iti |</hi> sahakārijanyaḥ sthāyiniṣṭho viśeṣaḥ svāśrayabhūtātsthāyibhā-
<note>2|69 — kramaṇam <foreign xml:lang="en">for</foreign> karaṇam <foreign xml:lang="en">A, C.</foreign></note>
<pb n="22"/>
<lb/>vātsakāśādbhinnotha vā na bhinna ityarthaḥ | tatra bhedapakṣe dūṣaṇamāha — <hi rend="bold">bhedapakṣa ityā-
<lb/>dinā tṛtīyānavasthā duravasthā syāt (2 | 97) ityantena | āgantuka-
<lb/>syaiva tasya |</hi> apūrvotpannasya sthāyiniṣṭhasyātiśayasyaiva | <hi rend="bold">āgantukātiśa-
<lb/>yeti |</hi> bījādisthāyibhāvaniṣṭhātiśayasattveṅkurotpattirityanvayaḥ | tādṛśāti-
<lb/>śayābhāveṅkurābhāva iti vyatireka ityevamaṅkurādikāryamatiśayanirūpitānvaya-
<lb/>vyatirekāvanuvidhatte na tu bījanirūpitau | yadyapi bījābhāveṅkurābhāva iti
<lb/>vyatirekaḥ saṃbhavati tathāpi bījasattveṅkurasattvamityanvayo na saṃbhavati | ati-
<lb/>śayotpatteḥ pūrvaṃ bījasattvepyaṅkurādarśanāt | <hi rend="bold">varṣeti |</hi> varṣo varṣaṇam | vikārāyogya
<lb/>ākāśe varṣaṇena nārdratā saṃpadyate nāpyātapena śuṣkatā | varṣātapayorārdratā-
<lb/>śuṣkatārūpaṃ phalaṃ vikārayogye carmaṇi dṛśyate | tathā yadi sthāyitvenābhimato
<lb/>bījādirbhāvo vikārayogyaḥ sahakārijanyātiśayena vikṛto bhavettarhi sa bhāvo'-
<lb/>nityaḥ syāt | athākāśatulyo'vikṛta eva cedasatphalaḥ syāt | asadavidyamānaṃ
<lb/>phalaṃ yasminnetādṛśaḥ sahakārijanyaviśeṣarūpaphalānādhāraḥ syāt | tathā ca kiṃ
<lb/>salilapavanādisahakārisaṃnidhāneneti |
</p>
<p><hi rend="bold">ubhayathāpi prāguktadūṣaṇeti |</hi> salilapavanādisahakārijanyo bīja-
<lb/>niṣṭhopi bījādatyantaṃ bhinnotiśayo bījetiśayāntaraṃ notpādayati cetkiṃ
<lb/>sahakārijanyātiśayena | kuto vā sahakārijanyātiśayotpatteḥ prāgbījānnāṅkuro-
<lb/>tpattiḥ | atha sahakārijanyaḥ prathamātiśayo bīje dvitīyātiśayamutpādayati
<lb/>cetsopi dvitīyotiśayo bījādatyantabhinno bīje tṛtīyātiśayamutpādayati
<lb/>na vā | evaṃ tatra tatrāpītyanavasthā | atiśayasya bījādabhinnatve tu dūṣaṇamagre atha
<lb/>bhāvādabhinnotiśaya (2 | 97) ityādinā mūla eva vakṣyate | bhedapakṣa eva prakā-
<lb/>rāntareṇa dūṣaṇamāha — <hi rend="bold">atiśayāntarārambhapakṣa iti |</hi> sahakārijanyabījaniṣṭhai-
<lb/>kātiśayotpattyā na nirvāha ityatotiśayāntarotpattiṃ svīkartṝṇāṃ mata ityarthaḥ |
<lb/>sā cātiśayāntarotpattiḥ sahakāriṣu sahakāryantarebhyo vā bījādiṣu sthāyiṣu
<lb/>sahakāryantarebhyo vā atiśayeṣu bījādisthāyibhyo vā bījādiṣvatiśayebhyo
<pb n="23"/>
<lb/>vetyanyat | yo yadapekṣate tenāpekṣitena tasminnapekṣake kaścidviśeṣa utpādayi-
<lb/>tavya iti | <hi rend="bold">bahumukheti |</hi> bahuprakāretyarthaḥ | tatraikaṃ prakāramāha — <hi rend="bold">atiśaye
<lb/>janayitavya iti | sahakāryantarāpekṣāyāmiti |</hi> sahakāriṇaḥ salilādeḥ
<lb/>sahakāryantarāpekṣāyāmityarthaḥ | atiśayotpādanasya sahakāryantarānapekṣāyāṃ tu
<lb/>tasya svābhāvikatvātsarvadaiva bījādīngale pāśena baddhvā teṣvatiśayaṃ salilādaya
<lb/>utpādayeyuḥ | <hi rend="bold">ekā |</hi> ekaprakārā | prakārāntareṇa trividhānavasthāmāha — <hi rend="bold">tatheti |
<lb/>ādhīyamāna iti |</hi> etena bījagatātiśayasya naimittikatvaṃ sādhitam | <hi rend="bold">apa-
<lb/>rathā |</hi> bījagatātiśayasya svābhāvikatve | <hi rend="bold">tadabhāvepi |</hi> salilādisahakāri-
<lb/>ṇāmabhāvepi | <hi rend="bold">ādadhānam |</hi> gṛhṇānam | <hi rend="bold">sahakārisāpekṣam |</hi> sahakāryantara-
<lb/>sāpekṣam | <hi rend="bold">anyatheti |</hi> atiśayadhāraṇasya sahakāryantarānapekṣayā svābhāvika-
<lb/>tvāṅgīkāre | <hi rend="bold">sarvadopakārāpattau |</hi> salilādisahakāriṇo gale pāśena baddhvā
<lb/>tebhyaḥ sadaiva bījenātiśayadhāraṇāpattau | <hi rend="bold">atiśayārtham |</hi> prathamātiśayadhāra-
<lb/>ṇārtham | <hi rend="bold">sahakāribhiḥ |</hi> sahakāryantaraiḥ | <hi rend="bold">janakatve |</hi> ādhāratayā janakatve |
<lb/>dhārakatva iti yāvat | <hi rend="bold">upakārādheyeti |</hi> upakārajanyetyarthaḥ | <hi rend="bold">bhā-
<lb/>vādabhinnotiśayaḥ |</hi> bījādeḥ sthāyibhāvasyaivāvasthāviśeṣabhūtotiśayaḥ |
<note>2|90 — upakāravṛtti <foreign xml:lang="en">for</foreign> bījagata <foreign xml:lang="en">D.</foreign></note>
<pb n="24"/>
<lb/><hi rend="bold">kurvadrūpam |</hi> pariṇāmonmukhaṃ rūpam | <hi rend="bold">phalitamiti |</hi> yadi ca sahakāri-
<lb/>bhiratiśayotpādanepi bījādiḥ sthāyyavasthāntaraṃ na prāpnoti kiṃ tu pūrvāvastha
<lb/>evāvatiṣṭhata ityucyate tadātiśayasya vaiyarthyameveti kiṃ sahakāribhūtasali-
<lb/>lādisaṃnidhānena | avasthāntaraprāptau tu kṣaṇikatvaṃ siddhameveti |
</p>
<p><hi rend="bold">akrameṇa |</hi> yugapat | <hi rend="bold">svabhāva iti |</hi> sa bhāva iti kvacitpāṭho
<lb/>dṛśyate | sa na yuktaḥ | ananuvṛttipakṣe viruddhadharmādhyastatvenāśrayanānātvasādhana-
<lb/>syānupayogāt | <hi rend="bold">anuvartata iti |</hi> svāśraye ityādiḥ | <hi rend="bold">āpatediti |</hi>
<lb/>svabhāvasyānapāyāt | <hi rend="bold">sthāyitvavṛttīti |</hi> bījādau bhāve sthāyitvasya vṛttirva-
<lb/>rtanam | yathā mūṣakādibhakṣitādantaḥśūnyādbījādaṅkurotpattyāśā niṣphalā tathā
<lb/>bījādau bhāve sthāyitvāśā niṣphalā | tathā ca prayogaḥ — bījādirbhāvaḥ pratikṣaṇaṃ
<lb/>bhinnaḥ viruddhadharmaviśiṣṭatvāditi | bījādau sāmarthyamasāmarthyaṃ ca mitho viru-
<lb/>ddham | na ca kālabhedena sāmarthyāsāmarthyayorekatra na virodha iti vācyam |
<lb/>dharmisvarūpasya pūrvāvasthatve dharmavyatyayasyāsaṃbhavāt | dharmavyatyaye svarūpabhedāva-
<lb/>śyaṃbhāvāt | <hi rend="bold">śītoṣṇe iti |</hi> guṇopasarjanadravyavācakayoḥ śītoṣṇaśabdayo-
<lb/>rdvaṃdvaḥ | śītoṣṇasparśau mitho viruddhau | <hi rend="bold">jaladhara iti |</hi> pratibandho vyāptiḥ |
<lb/>megho hi pratikṣaṇaṃ navanavasvarūponubhūyata iti tatra viruddhadharmādhyastatvanānātva-
<lb/>yorvyāptiḥ sidhyati | <hi rend="bold">asiddha iti |</hi> bījādau pakṣe kālabhedenāpi viruddhadharmā-
<lb/>dhyastatvasya hetoradarśanādviruddhadharmādhyastatvahetuḥ svarūpāsiddhaḥ śabdo guṇaścākṣu-
<lb/>ṣatvāditivaditi śaṅkāśayaḥ | <hi rend="bold">prasaṅgatadviparyayeti |</hi> vyatirekavyāptimukhena
<lb/>pradarśitamanumānaṃ prasaṅgānumānamityucyate | anvayavyāptimukhena pradarśitamanumānaṃ
<lb/>prasaṅgaviparyayānumānamityucyate | asataḥ sattvāpādanaṃ prasaṅgaḥ | yathā parvato
<pb n="25"/>
<lb/>vahnimāndhūmādityatra yatra vahnyabhāvastatra dhūmābhāvo yathā hrada iti vyatireka-
<lb/>vyāptiḥ | tayā ca parvate'sato dhūmābhāvasya sattvamāpādyate yadi hrada iva parvate
<lb/>vahnirna syāttarhi dhūmopi na syāditi | etaddhūmābhāvāpādanasahakṛtena parvate dhūma-
<lb/>darśanena vahniranumīyate | etatprasaṅgānumānam | prakṛte tu sthāyini vartamānārtha-
<lb/>kriyākaraṇakāletītānāgatakriyākaraṇāsāmarthyaṃ sādhyam | taccātītānāgatakri-
<lb/>yāyāstadānīmakaraṇena sādhyate | tatra ca yatsamarthaṃ tatkarotyeveti vyatirekavyā-
<lb/>ptyā vartamānārthakriyākaraṇakāletītānāgatakriyāyāḥ karaṇamāpādyate | tādṛśā-
<lb/>pādanasahakṛtena vartamānakāletītānāgatakriyāyā akaraṇadarśanenāsāmarthyaṃ sādhi-
<lb/>tam | ādye tayoranirākaraṇaprasaṅgaḥ (2 | 62) ityādināyamasāmarthyasādhakaḥ
<lb/>prasaṅgaḥ prāguktaḥ | sataḥ sattvapradarśanaṃ prasaṅgaviparyayaḥ | yathā yatra dhūmastatra vahniri-
<lb/>tyanvayavyāptiṃ pradarśya parvate sato dhūmasya pradarśanam | tena ca tatra vahniranumīyate |
<lb/>sopyasāmarthyasādhakaḥ prāgukta eva yadyadā yanna karoti tattadā tatrāsamartham
<lb/>(2 | 66) ityādinā | sāmarthyasādhakāvapi prasaṅgatadviparyayāvevameva bodhyau |
<lb/>atrāyaṃ niṣkarṣaḥ — kriyākaraṇasāmarthyayoḥ samaniyatatvāttayormitho vyāpyavyāpa-
<lb/>kabhāvādvyāptidvayaṃ saṃbhavati | yatkaroti tatsamarthamityekā | yatsamarthaṃ tatkarotī-
<lb/>tyaparā | evamakaraṇāsāmarthyayorapi mitho vyāpyavyāpakabhāvādvyāptidvayaṃ saṃbhavati |
<lb/>yanna karoti tadasamarthamityekā | yadasamarthaṃ tanna karotītyaparā | saṃkalite vyāpti-
<lb/>catuṣṭayesminnādyā sāmarthyasādhikānvayavyāptiḥ | dvitīyā tvasāmarthyasādhikā
<lb/>vyatirekavyāptiḥ | tṛtīyā cāsāmarthyasādhikānvayavyāptiḥ | caturthī tu sāmarthya-
<lb/>sādhikā vyatirekavyāptiriti | <hi rend="bold">vipakṣa iti |</hi> niścitasādhyābhāvavānvipakṣaḥ |
<lb/>kṣaṇikatve sādhye'kṣaṇikatvena parābhimata īśvarakulālādirvipakṣaḥ | tasya ca kārya-
<lb/>kāritve uktarītyā kramo'kramaśca na saṃbhavatītyarthakriyākāritvavyāpakasya kramākra-
<lb/>mānyataratvasyeśvarādāvabhāvādvyāpyasyārthakriyākāritvasyāpyabhāvaḥ | vyāpakābhāve
<lb/>vyāpyasyābhāva iti vyatirekavyāptiḥ | tathā cākṣaṇikasyārthakriyākāritvābhāva
<lb/>āvaśyaka iti vyatirekavyāptiḥ sidhyati | <hi rend="bold">prasaṅgeti |</hi> vyāpyasattve vyāpakasa-
<pb n="26"/>
<lb/>ttvamityanvayavyāptiḥ | yathā yatsattatkṣaṇikamiti | sat — arthakriyākāri | tasya
<lb/>kṣaṇikatvābhāve nityasya tasya sāmarthyasattve sadā sarvakāryaprasaṅgaḥ | sāmarthyābhāve
<lb/>kadāpi na kuryāditi viparyayaḥ | atorthakriyākāriṇaḥ kṣaṇikatvamāvaśyakamityanva-
<lb/>yavyāptiḥ sidhyati | <hi rend="bold">yatsaditi |</hi> sat — sattāviśiṣṭam | amī bījādayo
<lb/>ghaṭādayaśca bhāvāḥ padārthāḥ santaḥ sattayā yuktā vartante | arthakarmaṇi yā
<lb/>śaktiḥ saiva sattā | kiṃcidvastūtpādanakriyāsāmarthyamiti yāvat | miteḥ | pramā-
<lb/>ṇāt | yena na kiṃcijjanyate yasmājjñānamapi notpannaṃ tādṛśaṃ vastu nāstyeva |
<lb/>śilāghanamadhyasthapradīpasahasravattasyāstitve pramāṇābhāvāt | ata eva vaiśeṣikā
<lb/>apekṣābuddheḥ prāgdvitvaṃ necchanti | sā sattā siddheṣvakṣaṇikeṣu siddhā akṣaṇikā
<lb/>na | kiṃ tu kṣaṇikeṣveva | svayaṃca sā sattā kṣaṇikaiva | nāpyekaiva vidhā | akṣa-
<lb/>ṇikātkāryotpattāveka eva prakāro na | kiṃ tu tatkāryotpādanaṃ svābhāvikaṃ
<lb/>cetkrameṇa yugapadvā | ubhayathāpyasaṃbhavasya prāguktatvāttṛtīyasya cāsaṃbhavātkāraṇa-
<lb/>syākṣaṇikatvaṃ nāstheyam | anyathā | kāryotpādanasyānaimittikatve | pareṇa saha-
<lb/>kāriṇā kṛtenopakāreṇāpi kāryotpattirbhavetkiṃ kāraṇenetyetāvatāpi kāraṇasyā-
<lb/>kṣaṇikatvaṃ na saṃgacchate | evaṃ dvedhāpi vastunaḥ kṣaṇikatvameva sādhyakoṭau pravi-
<lb/>śatītyarthaḥ |
</p>
<p><hi rend="bold">kaṇabhakṣeti |</hi> kaṇabhakṣaḥ kaṇādaṛṣirvaiśeṣikaśāstrasūtrakāraḥ | akṣacaraṇo
<note>2|118 — ca <foreign xml:lang="en">for</foreign> na <foreign xml:lang="en">D.</foreign></note>
<note>2|119 — anyadāpi parakṛnnaiva kriyā vā <foreign xml:lang="en">for</foreign> anyathā parakṛtenāpikriyādiḥ <foreign xml:lang="en">D.</foreign></note>
<note>2|126 — kaṇeṣu <foreign xml:lang="en">for</foreign> gaṇeṣu <foreign xml:lang="en">C.</foreign></note>
<pb n="27"/>
<lb/>gautamaṛṣirnyāyaśāstrasūtrakāraḥ | <hi rend="bold">anyatreti |</hi> anyatraikasminghaṭe vartamānasya
<lb/>ghaṭatvasya tatastasmāddhaṭādanyadyatsthānaṃ ghaṭāntararūpaṃ tasya janmanyutpattau jāya-
<lb/>mānāyāṃ satyāmacalata eva pūrvasthānāttatra ghaṭāntarepi vṛttiḥ sthitirbhava-
<lb/>tītyaho atiyuktatā etadayuktamityarthaḥ | yadvā atiyuktateti sopahāsoktiḥ |
<lb/>etadatyantaṃ sayuktikamityarthaḥ | <hi rend="bold">yatreti |</hi> asau ghaṭarūpo bhāvo yatra bhūtale
<lb/>vartate tena bhūtalena ghaṭatvaṃ na saṃbadhyate | taddeśinaṃ tatra bhūtalarūpe deśe vidyamānaṃ
<lb/>ghaṭaṃ caitaddhaṭatvaṃ vyāpnoti | antarbahirūrdhvamadhaḥ paritaśca sarvairghaṭāvayavaiḥ saṃbadhyate |
<lb/>etatkimapyāścaryamityarthaḥ | na hi bhūtalenāsaṃbadhyamānaṃ vastraṃ bhūtalavṛttighaṭasya
<lb/>sarvānavayavānvyāptuṃ śaknuyāt | <hi rend="bold">na yātīti |</hi> ghaṭatvādijātirna yāti netastato
<lb/>gacchati | jātau kriyāyā abhāvāt | karmaṇo dravyamātravṛttitvāt | tathā ca
<lb/>ghaṭotpattau tatra ghaṭatvasya saṃbandho na syāditi doṣaḥ | nanu mṛtpiṇḍe vidyamānaṃ
<lb/>ghaṭatvamutpannena ghaṭena saṃbadhyetetyata āha — na ceti | tatra ghaṭotpatteḥ pūrvaṃ mṛtpiṇḍe
<lb/>ghaṭatvaṃ nāsīt | paścāddhaṭotpattau satyāṃ tatra ghaṭesti | etadayuktamityaparo doṣaḥ |
<lb/>nanvanyatra ghaṭe vidyamānameva ghaṭatvaṃ vardhamānaṃ sattatra saṃbadhyetetyata āha — na
<lb/>cāṃśavaditi | vṛddhirhi sāvayavasya dṛṣṭā | ghaṭatvaṃ tu niravayavam | ato vṛddhi-
<lb/>rna saṃbhavati | vṛddhyabhāvepi saṃbandheṅgīkriyamāṇe pūrvatra sthitirna syāt | tathā
<lb/>tu na dṛśyata ityāha — jahātīti | iyaṃ doṣaparaṃparā jātivādina ityarthaḥ |
<pb n="28"/>
<lb/><hi rend="bold">anuvṛttapratyayaḥ |</hi> ghaṭoyaṃ ghaṭoyamityekākārapratyayaḥ | ghaṭatvasāmānyābhā-
<lb/>veyaṃ pratyayo nirmūlaḥ syāditi śaṅkāśayaḥ | <hi rend="bold">anyāpoheti |</hi> apoho vyāvṛttiḥ |
<lb/>bheda iti yāvat | kṛtsnaghaṭeṣu ghaṭetarabhedo yo vartate tanmūlaka eva ghaṭoya-
<lb/>miti pratyaya iti bhāvaḥ |
</p>
<p><hi rend="bold">sarvatīrthakareti |</hi> tīrthakarāḥ śāstrakārāḥ | sāṃkhyā naiyāyikā vaiśeṣikā
<lb/>dvaitino'dvaitino viśiṣṭādvaitinaśca sarvepi saṃsārabandhasya duḥkhātmakatvena heyatva-
<lb/>micchanti | <hi rend="bold">svalakṣaṇānāṃ kṣaṇānāmiti |</hi> kṣaṇāḥ kṣaṇikapadārthāḥ | te ca
<lb/>sarve svalakṣaṇā eva na tu sāmānyalakṣaṇāḥ | svenāsādhāraṇena rūpeṇa lakṣyanta
<lb/>iti svalakṣaṇāḥ | sāmānyena sādhāraṇena rūpeṇa na kepi lakṣyante | sādhāraṇa-
<lb/>rūpasya kvāpyabhāvāt | taduktam —
</p>
<p><lg><l>etāsu pañcasvavabhāsinīṣu pratyakṣabodhe sphuṭamaṅgulīṣu |</l>
<l>sādhāraṇaṃ rūpamavekṣate yaḥ śṛṅgaṃ śirasyātmana īkṣate saḥ ||</l></lg>
<lb/>iti | kiṃ ca sarveṣāṃ padārthānāṃ kṣaṇikatvena jñāturapi kṣaṇadvayāvasthānaṃ nāsti |
<lb/>tathā cāmukena jñātrā sādhāraṇadharmapuraskāreṇa ghaṭoyamityevaṃ ghaṭarūportho
<lb/>lakṣita iti vaktuṃ na śakyate | <hi rend="bold">svapna iti |</hi> śuktau rajatabhrameṇa pravṛttastatra gato
<lb/>rajatamapaśyansvapne jāgaraṇe ca na mayā dṛṣṭamidaṃ rajatam iti niṣedhamanusaṃdhatte |
<lb/>tatra ca kārakādyanvitakriyāyāṃ nañarthānvayena kārakādyanvitakriyāyā niṣedho
<lb/>nañā bodhyata iti darśanakriyā tatkartā draṣṭā tatkarmādikaṃ dṛśyaṃ ca niṣiddhaṃ
<lb/>bhavati | dṛśyaṃ ca — dharmī dharmastayoḥ saṃbandhaśceti trividhamapyaviśeṣānniṣiddhaṃ
<note>2|145 — kiṃ tat <foreign xml:lang="en">for</foreign> kiṃvat <foreign xml:lang="en">C.</foreign></note>
<pb n="29"/>
<lb/>bhavati | tathā ca dharmibhūtāyāḥ śuktestaddharmasyedaṃtāyā rajatatvasya ca niṣedhā-
<lb/>drajatatvasyeva śuktyādīnāmapyasatyatvameveti śūnyavāde paryavasānam | atra
<lb/>naiyāyikāḥ — yadyapi viśiṣṭakriyāyāṃ nañarthānvayastathāpi na sarvatra sarvaṃ niṣi-
<lb/>dhyate | tamasi mayā ghaṭo na dṛśyata ityatra darśanakriyāyā eva niṣedho na
<lb/>draṣṭurghaṭasya tamaso vā | padbhyāṃ gacchati sati rathena na gacchatītyatra na pradhāna-
<lb/>bhūtāyā api gamanakriyāyā niṣedhaḥ | kiṃ tu vidhipratiṣedhau viśeṣaṇe paryavasyataḥ
<lb/>sati viśeṣye bādhe iti nyāyena rathasyaiva niṣedhaḥ | evaṃ yathāsaṃbhavaṃ tatra
<lb/>tatrohanīyamiti | tanna | ardhajaratīyasyānaucityāt | <hi rend="bold">saṃvṛtyeti |</hi> saṃvṛtira-
<lb/>vidyā | kalpanāmātramitiyāvat |
<note>2|166 — khaṇḍanakhaṇḍakhādye (pṛ. 125) darśitā ityasya sthāne deśitā iti pāṭhaḥ |</note>
</p>
<pb n="30"/>
<p><hi rend="bold">artha iti |</hi> ghaṭādirartho yo jñānagrāhyo bhavati sa tathāvidho bhavankimu-
<lb/>tpannastathāvidho grāhyo bhavatyanutpanno vā | nādyaḥ kalpaḥ saṃbhavati | utpannasya
<lb/>kṣaṇikatvena dvitīyakṣaṇe sthityabhāvāt | utpattikṣaṇe tu na jñānagrāhyatvam |
<lb/>arthasya jñānakāraṇatvāt | kāraṇasya ca kāryapūrvakālikatvaniyamāt | nāntyaḥ |
<lb/>asattvāt | <hi rend="bold">atīta eveti |</hi> jñānakāle'vidyamānasyāpyarthasya jñānajanakatva-
<lb/>saṃbandhenaiva jñānagrāhyatvamityarthaḥ | <hi rend="bold">grāhyatvaprasaṅgāditi |</hi> indriyāṇāmapi
<lb/>jñānasādhanatvena jñānajanakatvāt | <hi rend="bold">kṛtsneti |</hi> avayavirūpo ghaṭādiḥ kiṃ kṛtsno
<lb/>jñānagrāhyo bhavati tadekadeśo vā | nādyaḥ | kṛtsnasyendriyasaṃbandhābhāvāt | na
<lb/>dvitīyaḥ | ayaṃ ghaṭa iti vyavahārānupapatteḥ | ekadeśe ghaṭatvābhāvāt | <hi rend="bold">ṣaṭke-
<lb/>neti |</hi> pūrvadakṣiṇapaścimottarordhvādhararūpeṇa diśāṃ ṣaṭkena saha niravayavasya para-
<pb n="31"/>
<lb/>māṇoryugapatsaṃbandho na bhavitumarhati | bhavati cenniravayavatvaṃ tasya na saṃbhavati |
<lb/>etadeva paramāṇūnāṃ niravayavatvāṅgīkāre bādhakamityarthaḥ | <hi rend="bold">ṣaṭkeneti |</hi>
</p>
<p><lg><l>ṣaṭkoṇayugapadyogātparamāṇoḥ ṣaḍaṃśatā |</l>
<l>ṣaṇṇāṃ samānadeśatve piṇḍaḥ syādaṇumātrakaḥ ||</l></lg>
<lb/>ityanyatra pāṭho dṛśyate | <hi rend="bold">teṣāmiti |</hi> ekaḥ samāno deśo yeṣāṃ teṣāṃ bhāva
<lb/>ekadeśatvam | ṣaṇṇāmaṃśānāṃ samānadeśatve tu teṣāmaṃśānāṃ mithaḥ saṃbandhaḥ kārtsnye-
<lb/>naivāṅgīkārya iti ghaṭādeḥ piṇḍasyāṇutvameva syānna mahattvam | uparyadhaḥ pārśvataśca
<lb/>vyāptiḥ kārtsnyam | yadi tādṛśā aṃśā mithaḥ kārtsnyena saṃyujyeraṃstarhi yāvati
<lb/>deśe ekoṃśaḥ saṃmitastāvatyeva deśeparepi saṃmitāḥ syuḥ | ataḥ prathimānu-
<lb/>papattiḥ | <hi rend="bold">tadātmikā |</hi> viṣayātmikā | ghaṭādiviṣayarūpākāradhareti yāvat |
<lb/><hi rend="bold">nānya iti |</hi> buddhyānubhāvyo grāhyo ghaṭādirbuddheḥ sakāśādanyo nāsti | tasyā
<lb/>buddheranubhavo naiyāyikādyabhimatonuvyavasāyarūpaḥ | sopi buddheḥ sakāśāda-
<lb/>paronyo na | evaṃ buddheḥ sakāśādanyayorgrāhyagrāhakayorvaidhuryādabhāvātsaiva svayaṃ
<lb/>prakāśata ityarthaḥ | <hi rend="bold">yadvedyata iti |</hi> yena jñānena yadvastu jñāyate tadvastu tasmā-
<lb/>jjñānānna bhidyate | yathā jñānenātmā | advaitavedāntimatamanusṛtyāyaṃ dṛṣṭāntaḥ |
<lb/>teṣāṃ mata ātmano jñānarūpatvāt | evaṃ viṣayavijñānayorabhedaṃ prasādhya bhedapakṣe
<lb/>bādhakamāha — <hi rend="bold">bhede hīti | saṃbandhitvam |</hi> saṃbandhaḥ | yadyajjñānaṃ tattatsaviṣaya-
<lb/>mevetyevaṃ jñānena saha yorthasya niyatasaṃbandhastadbījaṃ tādātsyameva | tattu bhedapakṣe
<lb/>na saṃbhavatīti saṃbandhaniyamo lokenubhūyamāno nopapadyeta | nanu bhedapakṣerthasya
<lb/>jñānanimittatvamaṅgīkriyate | tathā ca viṣayājjāyamānā jñānasyotpattireva
<pb n="32"/>
<lb/>saṃbandhaniyāmikāstviti cettatrāha — <hi rend="bold">tadutpatteriti |</hi> na hi ghaṭaḥ kulāladaṇḍa-
<lb/>cakrādibhirnityasaṃbaddho bhavati | <hi rend="bold">sahopalambheti |</hi> nīlataddhiyorviṣayavijñānayoḥ
<lb/>sahopalambhaniyamo dṛśyate | na hyanayorekasyānupalambhenyasyopalambhosti |
<lb/>yadyena saha niyamenopalabhyate tattena sahābhinnameva | yathā ghaṭo mṛdā sahaivopa-
<lb/>labhyate iti mṛdabhinnaḥ | tathaivātreti bhāvaḥ | taduktaṃ vivaraṇaprameyasaṃgrahe
<lb/>(pṛ0 75)
</p>
<p><lg><l>sahopalambhaniyamādabhedo nīlataddhiyoḥ |</l>
<l>anyaccetsaṃvido nīlaṃ na tadbhāseta saṃvidi ||</l></lg>
</p>
<p><lg><l>bhāsate cetkutaḥ sarvaṃ na bhāsetaikasaṃvidi |</l>
<l>niyāmakaṃ na saṃbandhaṃ paśyāmo nīlataddhiyoḥ ||</l></lg> iti |
<lb/><hi rend="bold">avibhāgopīti |</hi> buddhyātmā buddhisvarūpamavibhaktamekameva yadyapi tathāpya-
<lb/>nādibhedavāsanayā yeṣāṃ darśanaṃ jñānaṃ viparyāsitaṃ viparyāsaṃ prāptaṃ tairbuddhisvarūpame-
<lb/>kamapi jñeyajñātṛjñānarūpeṇa trividhamivālakṣyata ityarthaḥ | <hi rend="bold">na ca raseti |</hi>
<lb/>vijñānavādibauddhavyatiriktamate bauddhāḥ kevalaṃ buddhyā kalpitā āśāmodakādayorthā
<lb/>bhinnāḥ | bāhyāścopārjitamodakādayorthā bhinnāḥ | tatra bāhyamodakabhakṣaṇe śarīre
<lb/>rasavīryādirūpeṇa pariṇāmo bhavati | na tvāśāmodakasthale | teṣāṃ kevalaṃ kalpi-
<lb/>tatvenāsatyatvāt | vijñānavādimate tūpārjitamodakānāmapyāśāmodakavatkevalaṃ
<lb/>kalpitatvena dvayoḥ samatvātpariṇāmasāmyaṃ syādityāśayaḥ | <hi rend="bold">vastuta iti |</hi>
<lb/>buddhirjñānam | tacca vastuto na jñeyākāraṃ nāpi jñānākāram | tathāpi tajjñānama-
<lb/>nādimithyājñānajanyavāsanayā jñeyākāraṃ jñātrākāraṃ ca bhinnabhinnaṃ bhavati | etacca
<note>2|201 — grāhaka <foreign xml:lang="en">for</foreign> grāhyagrāhaka <foreign xml:lang="en">C.</foreign></note>
<pb n="33"/>
<lb/>vyavahartṝṇāṃ ghaṭamahaṃ jānāmītyādiparijñānānurodhena svīkāryam | tathā ca yathā
<lb/>pittādidoṣadūṣitanetrāṇāmākāśe kadācitkeśavadrekhā dṛśyante kadāciduṇḍuka-
<lb/>vatkadācittu nāḍīvadityevaṃ jñānavaicitryaṃ vāsanāvaicitryamātrādeva jāyate tatho-
<lb/>pārjitamodakasthale bhakṣitā modakāstṛptohamityākāraṃ jñānaṃ jāyate āśāmoda-
<lb/>kasthale tu na tatheti jñānavaicitryaṃ vāsanāvaicitryamātrādevopapadyate | ataḥ prāgu-
<lb/>ktapraśnasyānavakāśaḥ | timiro netrarogaviśeṣaḥ | ādipadena pittasaṃgrahaḥ | lūtā-
<lb/>tantujālasadṛśaṃ netrayoḥ purato bhāsamānaṃ jālamuṇḍukaśabdenocyate | upaplavo
<lb/>mithyājñānam | sāmarthyaṃ śaktiḥ | paryanuyogaḥ praśnaḥ | <hi rend="bold">avedyeti |</hi> vastuto
<lb/>vedyavedakākārarahitāpi buddhiryathā buddheḥ sakāśādvibhaktasvarūpaṃ yadgrāhyaṃ ghaṭādi
<lb/>grāhakaścātmānuvyavasāyo vā tadākārayuktā bhrāntairavalokyate tatheyaṃ grāhyagrāha-
<lb/>kasvarūpā buddhiryadā keśādijñānabhedavatkṛtavyavasthā tadā na saṃcodyā | pariṇāma-
<lb/>sāmyaṃ nāpādanīyam | anādivāsanāvaicitryavaśādākāravaicitryopapatterityarthaḥ |
<lb/><hi rend="bold">prāgukteti |</hi> sarvaṃ kṣaṇikaṃ duḥkhaṃ svalakṣaṇaṃ śūnyamiti bhāvanāyā utkarṣeṇa
<lb/>nikhilagrāhyagrāhakavāsanāyā ucchede sati vigalito vividhagrāhyagrāhakākārasaṃ-
<lb/>bandho yasya tādṛśaṃ viśuddhaṃ vijñānamudayate | ayameva mahodayo mokṣaḥ |
</p>
<p><hi rend="bold">anye |</hi> sautrāntikāḥ | <hi rend="bold">vedyeti |</hi> yataśca viṣayavijñānayoḥ sahopalambhaniya-
<lb/>motastayorabheda ityevaṃ yo vijñānavādyabhimato'bhedasādhako hetuḥ so'prayojakaḥ |
<lb/>anukūlatarkarahitaḥ | yathā vanhyabhāvavatsu padārtheṣu vipakṣeṣu madhye deśāntare
<pb n="34"/>
<lb/>kālāntare vā kvaciddhūmaḥ kadācitsyāt vipakṣeṣu kvāpi nāstyevetyevaṃ kuto niyama
<lb/>ityāśaṅkā dhūmavanhyoḥ kāryakāraṇabhāvabhaṅgaprasaṅgena nirasyate | ayamanukūlastarkaḥ |
<lb/>tathātra bhedepi kadācitsahopalambhaniyamaḥ syāt ityāśaṅkā na kathamapi
<lb/>nirasyate | evaṃ ca vipakṣe hetorvyāvṛttiḥ saṃdigdhetyanumānaṃ na saṃbhavatītyarthaḥ |
<lb/><hi rend="bold">nanu bheda iti |</hi> sādhanaṃ hetuḥ | sa cābhedasādhakatvenābhimato viṣayavijñā-
<lb/>nayoḥ sahopalambhaniyamātmakaḥ | yadi viṣayavijñānayorbhedastarhi gavāśvayoriva
<lb/>sahopalambhaniyamenāpi na bhāvyam | paraṃ tu yato dṛśyate sahopalambhaniyamota-
<lb/>statra tatkāraṇatvenābhedonumeya iti śaṅkāśayaḥ | <hi rend="bold">jñānasyeti |</hi> uktānumānaṃ
<lb/>bādhitam | pratyakṣaviruddhatvāt | yato jñānamāntaratvena ghaṭādijñeyaṃ ca bāhyatvena
<lb/>pratyakṣamupalabhyate | antarmukhamāntaram | bahirmukhaṃ bāhyam | evaṃ sahopalambhaniya-
<lb/>mamaṅgīkṛtyānumānasya bādhitatvamuktam | vastutaḥ sahopalambha eva nāstītyāha —
<lb/><hi rend="bold">ekadeśatveti |</hi> jñānamātmaniṣṭham | viṣayo ghaṭādiśca bhūtalādiniṣṭhaḥ | tathā
<lb/>jñānamuttarakṣaṇikam | viṣayastu pūrvakṣaṇikaḥ | evaṃ ca na deśataḥ kālataśca sāhityaṃ
<lb/>saṃbhavatīti bhāvaḥ | <hi rend="bold">kiṃ ca nīleti |</hi> yathā vijñānavādimate jñātātmā na vastuto
<lb/>jñānādbhinnaḥ | kiṃ tu jñānamevātmā | sa cāhamityevaṃrūpeṇa bhāsate | tathā ghaṭā-
<lb/>dirviṣayopi yadi vastuto na tasmādbhinnastarhi sopyahamiti pratīyetetyarthaḥ |
<lb/><hi rend="bold">jñānasvarūpopīti |</hi> jñānasvarūpehamartha ātmani yo jñeyākārādhyāsaḥ sa
<lb/>idamarthe raṅge yathā rajatasyābhedenādhyāsastathā nābhedena yena rajatasyedaṃtayā
<lb/>pratītivajjñeyasyāhaṃtayā pratītiḥ syāt | kiṃ tu bhedena | yathā śaṅkhe pītinnaḥ |
<lb/>tatra hi pittādidoṣeṇa śaṅkhe śvetimānamapahnutya pītimā bhāsate tathātrāhamarthe
<lb/>jñānarūpa ātmanyāntaratvamapahnutya bāhyatvaṃ bhāsate | yathā pītimādhyāsepi
<lb/>śaṅkhasvarūpaṃ bhāsate tathā jñeyākārādhyāsepi jñānaṃ bhāsate | ghaṭamahaṃ jānāmīti
<pb n="35"/>
<lb/>pratyayāt | <hi rend="bold">paricchedeti |</hi> jñānasya ya āntaraḥ paricchedo viṣayaprakāśarūpo
<lb/>bhāgastasmādanyo yoyaṃ jñeyākārasvarūpo bhāgo bahiriva sthitaḥ sa upaplavo
<lb/>mṛṣā | tathā tasyābhedina ekasya jñānasya bhedapratibhāsopi mṛṣaiva | jñānasya
<lb/>na kevalaṃ bāhyoṃśa eva mṛṣā | kiṃ tu jñāne bhedapratītirapi mṛṣaivetyarthaḥ | bahi-
<lb/>riva sthita ityatra bahiravasthita ityapi pāṭho dṛśyate | <hi rend="bold">tadvyutpattirahitatayā |</hi>
<lb/>bahiḥśabdārthajñānarāhityena | <hi rend="bold">bhedapratibhāsasyeti |</hi> nāyaṃ sarpa iti bādha-
<lb/>darśanena rajjvāṃ sarpajñānasya bhramatvaṃ niścīyate | tathā nātra bhedo bādhyate |
<lb/>tathā ca bhedajñānasya bhramatvaṃ viṣayavijñānayoraikyajñānasya prāmāṇyenaiva niśceyam |
<lb/>prāmāṇyaniścayaśca bhedajñānasya bhramatvaniścaye satyeva nānyathā | loke hi viṣaya-
<lb/>vijñānayoraikyajñānameva nāsti kutastasya prāmāṇyam | atonyonyāśrayadoṣaḥ |
<lb/><hi rend="bold">avisaṃvādāditi |</hi> āntaraṃ bāhyaṃ ceti padārthadvayāṅgīkāro gauravagrastatvānna
<lb/>kārya iti ye naiyāyikādayo manyante te nīlādīnbāhyārthānpratyakṣata upalabhamānā
<lb/>bāhyārthaviṣaye kasyāpi visaṃvādābhāvena jagati bāhyārthameva svīkurvate | āntara-
<lb/>viṣaye tu teṣāmupekṣā dṛśyate | bhavanto vijñānavādinastu nirvivādatayā loka-
<lb/>prasiddhamapi bāhyārthameva na svīkurvantīti koyaṃ mārgaḥ | bāhyābhyantarobhaya-
<lb/>vādinaḥ sautrāntikā vaibhāṣikāḥ sākārajñānavādinonye ca | anubhayavādino
<lb/>mādhyamikāḥ | āntaramātravādino vijñānavādinaḥ | bāhyamātravādino nirā-
<lb/>kārajñānavādino naiyāyikādayaḥ | <hi rend="bold">gomayeti |</hi> gomayaṃ pāyasaṃ gavyatvādubhaya-
<lb/>siddhapāyasavadityatra gavyatvaheturaprayojakaḥ | ato hetvābhāsastadvat | gomaya-
<lb/>pāyasīyanyāyaśca tatpratiṣedhārthamekatattvābhyāsaḥ (pā. yo. sū. 1 | 32) iti
<pb n="36"/>
<lb/>pātañjalayogasūtre bhāṣye pradarśitaḥ | <hi rend="bold">bhavadīya eveti |</hi> bāhyārthamanaṅgīkurvatāṃ
<lb/>bahirvadityuktireva na saṃbhavatīti bhāvaḥ |
</p>
<p><hi rend="bold">nanu jñānāditi |</hi> ghaṭādayorthāḥ pratikṣaṇaṃ bhinnāḥ | jñānamapi tathaiva | tatra
<lb/>jñānakālikortho na jñānagrāhyaḥ | viṣayasya jñānakāraṇatvena viṣayasamakālaṃ
<lb/>jñānotpattyasaṃbhavāt | tathā ca jñānakṣaṇātpūrvakṣaṇikortha eva jñānagrāhya iti
<lb/>vaktavyam | tasya ca grāhyatvaṃ na saṃbhavati | yasminkṣaṇe viṣayo na tasminkṣaṇe
<lb/>jñānam | yasmiṃśca kṣaṇe jñānaṃ na tasminkṣaṇe viṣaya ityevaṃ jñānaviṣayayorbhinna-
<lb/>kālatvāt | <hi rend="bold">indriyeti |</hi> ghaṭādirviṣayo hi svadvitīyakṣaṇe svasadṛśaṃ ghaṭāntara-
<lb/>mutpādayati | sa pūrvakṣaṇiko ghaṭādirevendriyasaṃnikṛṣṭaścetsvadvitīyakṣaṇe svākārasa-
<lb/>dṛśākāraviśiṣṭaṃ jñānamapyutpādayati | tādṛśena ca jñānākāreṇa svakāraṇībhūtaḥ
<lb/>pūrvakṣaṇiko ghaṭādiranumīyate | etadeva ca jñānagrāhyatvam | <hi rend="bold">paryanuyogeti |</hi>
<lb/>praśnottarayorayaṃ saṃgraha ityarthaḥ | <hi rend="bold">bhinneti |</hi> bhinnakālaṃ kathaṃ grāhyamiti praśnaḥ |
<lb/>ghaṭādivyakteryajjñāne svākārasadṛśākārotpādanasāmarthyarūpaṃ hetutvaṃ tadeva grāhyatva-
<lb/>miti parihāraḥ | <hi rend="bold">saṃbhrameṇa |</hi> ādareṇa | <hi rend="bold">artheneti |</hi> enāṃ saṃvidaṃ jñātā arthena
<lb/>viṣayeṇa saha yaddhaṭayati saṃyojayati tatsaṃyojanaṃ saṃvidortharūpatāṃ muktvārthākā-
<lb/>rasadṛśākāratāṃ vinā prakārāntareṇa nāsti | tasmātsaṃvido meyarūpatā viṣayākā-
<lb/>rataiva prameyādhigaterviṣayapramiteḥ pramāṇamityarthaḥ | <hi rend="bold">na hīti |</hi> teṣāṃ viṣayāṇāṃ yā
<note>2|246 — vyaktitvam <foreign xml:lang="en">for.</foreign> ca vyakteḥ <foreign xml:lang="en">C.</foreign></note>
<pb n="37"/>
<lb/>vedanā prakāśaḥ sa vittisattā kevalaṃ jñānasyāstitvamātramiti na yuktam | tasyā
<lb/>vitteḥ sarvatra ghaṭapaṭādiṣvaviśeṣāt | tathā ca ghaṭajñānapaṭajñānayorbhedo na syāt |
<lb/>kiṃ tu sārūpyaṃ viṣayasamānākāratā tāṃ vittimāviśatpraviṣṭaṃ sadvittiṃ jñānaṃ sarū-
<lb/>payituṃ viṣayākārasadṛśākāraṃ prāpayituṃ ghaṭayedviṣayeṇa saha saṃyojayedityarthaḥ | <hi rend="bold">ye
<lb/>yasminniti |</hi> yeṅkurādayo yasminbījādau satyapi kādācitkāḥ | kusūlasthita-
<lb/>bījeṣvaṅkurotpattyadarśanāt | teṅkurādayastasmādbījādatiriktaṃ yanmṛtsalilādi tatsā-
<lb/>pekṣā iti niyamaḥ | yathā svabhāvato vacanecchāvirahavato devadattasya kādāci-
<lb/>tkavacanaṃ dūrataḥ śrutvā caitraḥ praṣṭrā puruṣāntareṇātra bhavitavyam ityanuminoti |
<lb/>tathā nīlādyullekhino ghaṭādiviṣayakā ayaṃ ghaṭoyaṃ paṭa ityādayo ye pravṛttipratya-
<lb/>yāḥ pravṛttivijñānāni tehamityālayavijñāne satyapi kādācitkatvādālaya-
<lb/>vijñānātiriktabāhyaghaṭādiviṣayasāpekṣā ityanenānumānenāpi bāhyaghaṭādiviṣaya-
<lb/>siddhiḥ | <hi rend="bold">ahamāspadam |</hi> ahamityākāram | <hi rend="bold">nīlādyullekhi |</hi> ghaṭādiviṣaya-
<lb/>kamidaṃtāspadam | <hi rend="bold">tasmāditi |</hi> ahamityālayavijñānasaṃtānamevātmā | tadati-
<lb/>riktaḥ kādācitkaṃ yatpravṛttivijñānaṃ taddhetubhūto bāhyo ghaṭādiḥ svīkārya eva |
<lb/>na tu pravṛttivijñānasya kadācidutpattirvāsanāparipākapratyayasya kādācitka-
<lb/>tvāt | vijñānavādimate vāsanāparipākapratyayasya kādācitkatve hetvabhāvāt |
</p>
<p>tadevāha — <hi rend="bold">vijñānavādinaye hīti |</hi> ahamityākārāṇāṃ kṣaṇikānāmālayavi-
<pb n="38"/>
<lb/>jñānānāṃ saṃtānaḥ paraṃparā pratijīvaṃ bhinnā | caitrīyālayavijñānasaṃtānaghaṭakamāla-
<lb/>yavijñānaṃ caitrīyapravṛttivijñānaṃ janayati | tathā cālayavijñānaniṣṭhā yā pravṛtti-
<lb/>vijñānajananaśaktiḥ saiva vāsanā | tasyā vāsanāyāḥ pravṛttivijñānarūpasva-
<lb/>kāryotpādane yadābhimukhyamunmukhatvaṃ sa tasyāḥ paripākaḥ | vāsanānāmapi
<lb/>kṣaṇikatvena pratikṣaṇaṃ bhinnānāṃ vāsanānāṃ madhye kāsāṃcideva paripāko na
<lb/>sarvāsām | paripākajanyasya pravṛttivijñānasya sarvadotpattyadarśanāt | tasya ca
<lb/>kādācitkasya paripākasya kādācitkameva kiṃcitkāraṇamavaśyaṃ vācyam | tacca
<lb/>ghaṭādibāhyārtharūpaṃ sautrāntikamate saṃbhavati | na tu bāhyārthamanaṅgīkurvatāṃ
<lb/>vijñānavādināṃ mate | tathā ca teṣāṃ mate vāsanāparipākasya vāsanāsaṃtānagata-
<lb/>tatpūrvakṣaṇikavāsanaiva kāraṇamāstheyam | tasyāśca pūrvakṣaṇikavāsanāyāḥ svottara-
<lb/>kṣaṇikavāsanāparipākakāraṇatve tasyā ivānyāsāṃ sarvāsāmapyālayavijñāna-
<lb/>saṃtānaniṣṭhatvasya tulyatayā sarvāsāmeva vāsanānāṃ svasvottarakṣaṇikavāsanāpari-
<lb/>pākakāraṇatvaṃ durvāramiti pravṛttivijñānasya sarvadotpattiprasaṅga iti | <hi rend="bold">saṃtānā-
<lb/>ntareti |</hi> jñānasaṃtānāpekṣayānyo ghaṭādijñeyasaṃtānaḥ saṃtānāntaram | tanni-
<lb/>bandhanatvaṃ tanmūlakatvaṃ vāsanāparipākasya vijñānavādibhirnāṅgīkriyate | teṣāṃ mate
<lb/>jñānātiriktasya jñeyasyābhāvāt | <hi rend="bold">pravṛttīti |</hi> pravṛttivijñānajanakībhūtaṃ yadā-
<lb/>layavijñānaṃ tanniṣṭhavāsanāyāḥ paripākakaraṇe sarvā apyālayavijñānaniṣṭhāsta-
<lb/>ttatpūrvakṣaṇikā vāsanāḥ samarthā ityarthaḥ | <hi rend="bold">ekopi |</hi> ekaḥ kṣaṇopi | ekāpi
<lb/>kṣaṇikavāsaneti yāvat | <hi rend="bold">ālayavijñānasaṃtānavartitvam |</hi> ālayavijñāna-
<lb/>paraṃparāniṣṭhatvam | <hi rend="bold">śabdeti |</hi> śabdādibāhyaviṣayakāṇi pañca jñānāni sukhādyā-
<lb/>ntaraviṣayakamekaṃ jñānamiti militvā ṣaḍjñānāni kāraṇacatuṣṭayaṃ prāpyotpadyanta
<lb/>iti svīkartavyam | <hi rend="bold">caturaḥ pratyayānpratītya |</hi> caturvidhāni kāraṇāni prāpya |
<note>2|267 — aṅgīkārāt <foreign xml:lang="en">for</foreign> anaṅgīkārāt <foreign xml:lang="en">C.</foreign></note>
<pb n="39"/>
<lb/><hi rend="bold">anācchādya |</hi> anapalapya |
</p>
<p><hi rend="bold">catvāraḥ pratyayāḥ |</hi> caturvidhāni kāraṇāni | <hi rend="bold">tatra jñāneti |</hi> sākāraṃ
<lb/>cittaṃ jñānapadavācyam | tasya cākāragrahaṇaśaktireva bodharūpatā | yathā pūrva-
<lb/>kṣaṇikāddhaṭāttatsadṛśo ghaṭa uttarakṣaṇa utpadyate tathā pūrvakṣaṇikādākāragra-
<lb/>haṇasamarthājjñānāttatsadṛśamuttarakṣaṇe jñānamutpadyate | soyaṃ jñānapravāhonādiḥ |
<lb/>ākāraśca dvividhohamākāra idamākāraśca | tatrādyaḥ pūrvakṣaṇikājjñānājjā-
<lb/>yate | na tatra kāraṇāntarāpekṣā | sa cānādiḥ sārvadika ekarūpaśca | ayaṃ
<lb/>ghaṭa ityādipravṛttivijñānaṃ yadā jāyate tadāpyahamākāro vartata eva | dvitīya
<lb/>idamākārastu kādācitkota eva kāraṇāntarasāpekṣaḥ sādirbhinnabhinnarū-
<lb/>paśca | jñāne svākārasadṛśākārasamarpakaḥ śabdasparśādiranekavidho viṣayasta-
<lb/>ttadākārātmakapravṛttijñānasya kāraṇam | viṣaya evālambanapratyaya ityucyate |
<lb/>pravṛttivijñānasya viṣayālambanatvāt | uttarakṣaṇikajñāne ākāragrahaṇa-
<lb/>sāmarthyaṃ dadatpūrvakṣaṇikaṃ jñānaṃ samanantarapratyaya ityucyate | jñāne vaiśadyaṃ
<lb/>dadadālokaḥ sahakāripratyaya ityucyate | manaḥsaṃyogādikaṃ sahakāryeva | indriya-
<lb/>madhipatipratyaya ityucyate | adhipatirniyāmakaḥ | yathā cakṣurindriyaṃ hi jñāne
<lb/>rūpākārameva dāpayati | rasanendriyaṃ hi rasākārameva dāpayatītyādi | <hi rend="bold">evaṃ
<lb/>citteti |</hi> bāhyā ghaṭādaya ivāntarā api sukhādayo viṣayā jñānādbhinnatayā
<lb/>sautrāntikairaṅgīkriyante | tathā ca tatrāpi sukhānubhavakāle sukhākārasadṛśākāraṃ
<lb/>yatsukhānubhavarūpaṃ pravṛttivijñānaṃ tasya catvāri kāraṇāni bhavanti | rūpavijñā-
<pb n="40"/>
<lb/><hi rend="bold">neti |</hi> bhūtavyatiriktānyamūrtāni tattvāni skandhaśabdenocyante | rūpādiṣu
<lb/>pañcasu skandheṣu dvitīyo vijñānaskandhaścittam | itare catvāraḥ skandhāścaittāḥ |
<lb/>vijñānaṃ dvividham | ālayavijñānaṃ pravṛttivijñānaṃ ca | ahamityākāramālayavi-
<lb/>jñānam | tatsantāna evātmā | idamākāraṃ pravṛttivijñānam | tacca viṣayākāra-
<lb/>pariṇataṃ rūpaskandhaśabdenocyate | rūpyata īdṛśamiti paricchidyate tadrūpamiti
<lb/>vyutpatteḥ | rūpyatenena tadrūpamiti vyutpattyendriyāṇyapi rūpaskandhaśabde-
<lb/>nocyante | indriyāṇi hi caittānyeva na tu bhautikāni | vijñānaskandhasya rūpa-
<lb/>skandhena saha saṃbandhājjāyamāne sukhaduḥkhe vedanāskandhaḥ | sukhaduḥkhe abhautike
<lb/>cittapariṇāmabhūte eva | ghaṭādināma saṃjñāskandhaḥ | ghaṭādau nāmarūpātmakāṃśadva-
<lb/>yamadhye rūpāṃśo bhautikaḥ | nāmāṃśastvabhautikaścaitta eva | rāgadveṣādayaḥ saṃskāra-
<lb/>skandhaśabdenocyante | tepyabhautikāścaittā eva |
</p>
<p><hi rend="bold">tadidaṃ sarvamiti |</hi> idaṃ sarvaṃ vastujātaṃ duḥkhasādhanatvādduḥkhāyatanamityupaca-
<lb/>ryate | duḥkhāyatanatvācca duḥkhamityupacaryate | <hi rend="bold">tattvajñānamiti |</hi> tattvānāṃ duḥkha-
<lb/>samudāyanirodhamārgarūpāṇāṃ caturṇāṃ tattvānāṃ yāthārthyena jñānamityarthaḥ | <hi rend="bold">samudāya
<lb/>iti |</hi> duḥkhakāraṇasya samudāya iti pāribhāṣikī saṃjñā | <hi rend="bold">taddvividhamiti |</hi>
<lb/>pratyayopanibandhato hetūpanibandhataśca kāryotpatterdṛśyamānatvātsamudāyo dvividha
<lb/>ityarthaḥ | aṅkurādi kāryaṃ hi mṛjjalabījādikāraṇasamudāyājjāyamānaṃ dṛśyate | na
<lb/>tatra kaścittadanyaścetano dṛśyate | ataśca kāraṇasamudāyasvabhāvata eva kāryotpattiḥ |
<lb/>ayaṃ pratyayopanibandhanaḥ kāryotpādaḥ | pratyayaḥ kāraṇasamavāyaḥ | tadupanibandhana-
<lb/>stanmātramūlaka ityarthaḥ | tathāṅkurātkāṇḍaṃ kāṇḍānnāla ityādikrameṇa yaḥ
<pb n="41"/>
<lb/>kāryotpādo dṛśyate tatrāpi cetanasya kasyacidadarśanāttattatkāraṇasvabhāvata eva
<lb/>kāryotpādaḥ | ayaṃ hetūpanibandhana ityucyate | hetuḥ kāraṇaṃ tanmātramūlaka
<lb/>ityarthaḥ | <hi rend="bold">idaṃ kāryamiti |</hi> sūtrasthedaṃpadena kāryajātasya parāmarśaḥ |
<lb/>tanmātrasya phalamityanenānvayaḥ | kāryajātaṃ kāraṇasamavāyamātraphalamityarthaḥ |
<lb/><hi rend="bold">pratyayanti gacchantīti |</hi> hetvantaramiti śeṣaḥ | kāraṇāntareṇa samavetā
<lb/>bhavantīti yāvat | <hi rend="bold">ayamānānāmiti |</hi> kāraṇāntareṇa saha militānāmi-
<lb/>tyarthaḥ | <hi rend="bold">dhātūnāṃ ṣaṇṇāṃ samavāyāditi |</hi> atra cāhamīdṛśaṃ kāryaṃ karomī-
<lb/>tyevaṃ na jñānaṃ ṣaṇṇāṃ dhātūnām | nāpi ca tattatkāryasya jñānamahamanenotpādita-
<lb/>miti | tathā ca kāryakāraṇeṣu caitanyasyābhāvādanyasya ca cetanasyādarśanātkāryaṃ
<lb/>kāraṇasamavāyamātrasya phalamiti niścīyata iti bhāvaḥ | <hi rend="bold">utpādādveti |</hi>
<lb/>yasminsati yadutpadyate ityanvaya utpādādityanena sūcitaḥ | yasminnasati
<lb/>yannotpadyate iti vyatirekonutpādādityanena sūcitaḥ | vāśabdaḥ samuccaye |
<lb/>dharmāṇāṃ kāryakāraṇānāṃ dharmatā kāryakāraṇabhāvonvayavyatirekābhyāṃ sthita eve-
<pb n="42"/>
<lb/>tyarthaḥ | <hi rend="bold">na cātreti |</hi> ahamaṅkuramutpādayāmītyevaṃ na jñānaṃ bījasya | tathāhaṃ
<lb/>bījenotpādita ityevaṃ na jñānamaṅkurasya | etena tatra cetanakāraṇatvavādinaḥ
<lb/>parāstāḥ | yeṣāṃ kāryakāraṇabhāvo dṛśyate na teṣāṃ caitanyam | yasya ca caitanyamī-
<lb/>śvarāderna sa tatra kāryaṃ kurvannupalabhyate | etena kṣityaṅkurādi sakartṛkaṃ kāryatvāddhaṭa —
<lb/>vadityādyanumāneneśvaraṃ sādhayanto nirastā veditavyāḥ | hetoraprayojakatvāt |
<lb/><hi rend="bold">evamādhyātmikeṣvapīti |</hi> tatra pratyayopanibandho yathā — pṛthivyaptejovāyvā-
<lb/>kāśavijñānadhātūnāṃ samavāyādbhavati kāyaḥ | tatra pṛthivīdhātuḥ kāyasya
<lb/>kāṭhinyaṃ nirvartayati | abdhātuḥ kāyaṃ snehayati | tejodhātuḥ kāyasyāśitapīte
<lb/>paripācayati | vāyudhātuḥ kāyasya śvāsādikaṃ karoti | ākāśadhātuḥ kāya-
<lb/>syāntaḥ suṣirabhāvaṃ karoti | vijñānadhāturnāmarūpādi nirvartayati | ādhyātmi-
<lb/>keṣu hetūpanibandho yathā — kṣaṇikeṣu sthiratvabhrāntiravidyā | tādṛśāvidyātaḥ
<lb/>saṃskāraḥ | sa ca viṣayaprītyādyātmakaḥ | saṃskārādgarbhasthasyāhamityālayavijñānam |
<lb/>tasmānnāma | nāmapadena nāmāśrayaṃ śarīrakāraṇībhūtaṃ pṛthivyādicatuṣṭayamucyate |
<lb/>tasmāccharīram | tasmādindriyajātam | tato viṣayasaṃbandhaḥ | tataḥ sukhādikā
<lb/>vedanā | tato viṣayatṛṣṇā | tataḥ pravṛttiḥ | tato dharmādharmau | tato garbhavāsa
<lb/>ityādi | bāhyeṣvivādhyātmikeṣvapi kāryāṇāṃ kāraṇānāṃ ca jñānābhāvaḥ samāna
<lb/>eva | soyaṃ pratītyasamutpādo dṛṣṭatvānnānyathayitavyaḥ | pratītya prāpya | samutpādaḥ
<lb/>samutpattiḥ | kāraṇasvabhāvādeva kāraṇaṃ prāpya kāryasyotpattirbhavati nānyaścetanaḥ
<lb/>kāraṇatvena tatrāśrayitavya iti | <hi rend="bold">puraḥ sthita iti |</hi>
</p>
<p><lg><l>puraḥ sthite prameyābdhau granthavistarabhīrubhiḥ |</l>
<l>vistāraṃ saṃparityajya diṅmātramupadarśyatām ||</l></lg>
<lb/>iti nyāyaḥ | <hi rend="bold">tadubhayeti |</hi> duḥkhaṃ tatkāraṇaṃ cetyarthaḥ | <hi rend="bold">tannirodheti |</hi> duḥkha-
<pb n="43"/>
<lb/>tatkāraṇetyubhayanirodhetyarthaḥ | <hi rend="bold">sūtrasyāntaṃ pṛcchatāmiti |</hi> buddhena hi prathamataḥ
<lb/>sarvaṃ śūnyamityupadiṣṭam | tato vijñānavādibhirjagadāndhyaprasaṅgāpādanapūrvakaṃ
<lb/>sarvaśūnyatvāsaṃbhave pṛṣṭestunāmeti jñānamātrāstitvaṃ svīkṛtam | tato bāhyārtha-
<lb/>mantareṇa kathaṃ jñānamityāśaṅkite bāhyārthāstitvaṃ svīkṛtam | evaṃ kiyatparyantaṃ
<lb/>sūtrasyānto bhaviṣyatīti yaiḥ pṛṣṭaṃ te sautrāntikāḥ saṃjātāḥ | sūtrāntaṃ pṛcchati
<lb/>sautrāntikaḥ | pṛcchatau susnātādibhya iti ṭhak pratyayaḥ |
</p>
<p><hi rend="bold">kecana bauddhā iti |</hi> vaibhāṣikākhyayā khyātā ityatrānvayaḥ | <hi rend="bold">vineyān |</hi>
<lb/>śiṣyān | vītyupasargapūrvakasya nīdhātoḥ śikṣaṇamarthaḥ | ete śiṣyā mādhyamikāḥ |
<lb/><hi rend="bold">dvitīyāniti |</hi> ete vijñānavādino yogācārā iti prasiddhāḥ | <hi rend="bold">tṛtīyā-
<lb/>niti |</hi> ete sautrāntikāḥ | <hi rend="bold">ubhayam |</hi> bāhyamāntaraṃ ca | <hi rend="bold">vijñeyānumeyatva-
<lb/>vāde |</hi> sautrāntikamate | <hi rend="bold">vyāptisaṃvedaneti |</hi> yatra dhūmastatrāgniriti vyāptā-
<lb/>vucyamānāyāṃ kathamiyaṃ jñātuṃ śakyetyāśaṅkā mahānasodāharaṇena nirākriyate |
<lb/>mahānase hi dhūmāgnyoḥ pratyakṣajñānena vyāptiḥ sugṛhītā bhavati | ato mahānasaṃ
<lb/>vyāptisaṃvedanasthānam | sautrāntikamate tu kvāpyarthasya pratyakṣajñānābhāvena vyāpti-
<lb/>jñānāsaṃbhava iti bhāvaḥ | <hi rend="bold">artho dvividha iti |</hi> indriyasaṃyogānantaraṃ sadya
<lb/>evedaṃ kiṃcidityevaṃ nirvikalpakajñāne viṣayībhūto devadattādirartho grāhya ityu-
<lb/>cyate | sa eva paścājjātyādiviśiṣṭatayā brāhmaṇoyaṃ śyāmoyaṃ pācakoyaṃ ḍitthoyami-
<lb/>tyevaṃ savikalpakajñāne viṣayībhūtodhyavaseya ityucyate | nirvikalpakaṃ jñānaṃ grahaṇam |
<pb n="44"/>
<lb/>savikalpakaṃ jñānamadhyavasāyaḥ | <hi rend="bold">kalpanāpoḍhatvāditi |</hi> kalpanārahitatvādi-
<lb/>tyarthaḥ | <hi rend="bold">kalpanājñānatvāditi |</hi> yathā vastutaḥ śuktau satyāṃ tatredaṃ rajatamiti
<lb/>jñānaṃ kalpitarajatatvaviśiṣṭatvānna pramāṇaṃ tathā jātyādīnāṃ kalpitatvāttadviśiṣṭaṃ
<lb/>jñānaṃ na pramāṇam | kalpitatvamevāsatyatve tantramiti bauddhā manyante | tatra
<lb/>ḍitthādayaḥ saṃjñā na vastutantrāḥ kiṃ tu puruṣatantrā ataḥ kalpitā eveti sarvaira-
<lb/>nubhūyata eva | guṇakriyayorapi yāvadāśrayasthitisaṃbandhitvābhāvena vastutantratvaṃ
<lb/>nāstīti kalpitatvameva svīkāryam | jātirapi na vastubhūtā kiṃ tvatadvyā-
<lb/>vṛttyātmikā tucchaiva | yato ghaṭatvaṃ ghaṭetarabheda eva | ataḥ sāpi kalpitaiveti |
<lb/><hi rend="bold">kalpanāpoḍhamiti |</hi> abhrāntaṃ satyam | pramāṇamiti yāvat | vikalpaḥ savi-
<lb/>kalpakajñānam | saṃvādaḥ sarveṣāmaikamatyena jñānam | upaplavo bhramaḥ | apramāṇa-
<lb/>miti yāvat | nirvikalpakaṃ pratyakṣajñānaṃ kalpanārahitatvātpramāṇam | savikalpakaṃ
<lb/>pratyakṣajñānaṃ tu na pramāṇam | yatastatra kalpitena jātyādirūpeṇedṛśaṃ tādṛśamityevaṃ
<lb/>vastu nirbhāsyate | kalpitatvādeva ca na tatra sarveṣāmaikamatyamityarthaḥ | <hi rend="bold">grāhya-
<lb/>miti |</hi> grāhyaṃ nirvikalpakajñānaviṣayībhūtaṃ yattadeva vastu satyam | hi yato
<lb/>grahaṇaṃ nirvikalpakajñānameva pramāṇam | ito grāhyādgrahaṇācca yadanyathānyat
<lb/>grāhyādanyatsavikalpakajñānaviṣayībhūtamadhyavaseyaṃ tanna vastu kiṃ tu tuccham |
<lb/>tathā grahaṇādyadanyatsavikalpakajñānamadhyavasāyātmakaṃ tanna mānam | na pramāṇam |
<lb/>tacca savikalpakajñānaṃ śabdajaṃ liṅgajamindriyādijaṃ ca | śabdajaṃ śābdaṃ jñānam |
<lb/>asmadgrāme nadītīre pañca phalāni santīti śabdaṃ śrutvā śrotānyatra pūrvadṛṣṭanadī-
<lb/>sadṛśākārāṃ tatra nadīṃ kalpayati | tasyāśca nikaṭe pūrvadṛṣṭatīrasadṛśākāraṃ tīraṃ
<lb/>kalpayati | tatra ca tādṛśāni phalāni kalpayatītyevamanugatākārāvagāhi śābdaṃ
<lb/>jñānaṃ kalpitaviṣayakatvānna pramāṇam | līnamarthaṃ gamayati talliṅgaṃ dhūmādikam |
<lb/>tajjaṃ jñānamanumitiḥ | parvate dhūmaṃ dṛṣṭvā mahānasādau pūrvadṛṣṭāgnisadṛśākāramagniṃ
<lb/>tatra kalpayati | ata etadapi pūrvavatkalpitaviṣayakatvānna pramāṇam | indriyajaṃ
<pb n="45"/>
<lb/>savikalpakaṃ jñānaṃ kalpitaviṣayakatvānna pramāṇamityanupadamevoktam | ādi-
<lb/>padenopamānādijñānasaṃgrahaḥ | <hi rend="bold">arthaprāptiḥ saṃvādaśceti |</hi> yathā śuktau rajata-
<lb/>bhrameṇa pravṛttasya rajataprāptirna bhavati | tathā satyarajatasthalepīdaṃ rajatamiti
<lb/>savikalpakajñānasyāprāmāṇye rajataprāptirna bhāvyā | sā tu dṛśyate | kiṃ ca
<lb/>tādṛśarajataviṣaye na kasyāpi vivādaḥ | kiṃ tu sarveṣāṃ saṃvāda eva | saṃvāda
<lb/>aikamatyam | tathā ca tatra rajatasya vastutvaṃ tajjñānasya prāmāṇyaṃ cāṅgīkāryameveti
<lb/>śaṅkāśayaḥ | <hi rend="bold">maṇiprabheti |</hi> yathā maṇiprabhāyāmayaṃ maṇiriti bhrameṇa pravṛttasya
<lb/>prabhādvārā maṇiprāptirbhavati tathā satyarajatasthale idaṃ rajatamiti savikalpakena
<lb/>bhramajñānena pravṛttasya tādṛśarajatadvārā satyavastuprāptirbhaviṣyatīti bhāvaḥ |
<lb/><hi rend="bold">na ca vineyeti |</hi> vineyāḥ śiṣyāḥ | śiṣyāṇāṃ buddhitāratamyepi gurorupadeśa
<lb/>ekarūpa eva yukta ityāśayaḥ | <hi rend="bold">deśanā iti |</hi> upadeśabhedena hi tattvabhedo na
<lb/>śaṅkanīyaḥ | kiṃ tu mārgabhedaḥ | tattvaṃ tu śūnyatārūpamekameva | hīnamadhyamotkṛṣṭa-
<lb/>dhiyo hi śiṣyā bhavanti | tatra ye hīnamataya ekapade śūnyatātattvaṃ jñātumasama-
<lb/>rthāste sarvāstitvavādena tadāśayānurodhācchūnyatāyāmavatāryante | ye tu madhya-
<lb/>māste jñānamātrāstitvena śūnyatāyāmavatāryante | ye tu prakṛṣṭamatayastebhyaḥ sākṣā
<lb/>deva śūnyatātattvaṃ pratipādyate | deśanā upadeśāḥ | sattvānāṃ prāṇināmāśayādhī-
<lb/>nāstadanusāriṇo lokanāthānāṃ sanmārgapradarśakānāmupadeśā upāyānāṃ mārgāṇāṃ
<lb/>bahutvādbhidyante | deśanā ca kvacidgambhīrā gūḍhārthā kvaciduttānā spaṣṭārthā
<lb/>kvacidaṃśabhedenobhayarūpeti bhinnā bhavati | advayalakṣaṇā śūnyatā tvabhinnaiva |
<lb/>ekarūpaṃ śūnyatātattvaṃ tu na bhidyata evetyarthaḥ |
</p>
<pb n="46"/>
<p><hi rend="bold">jñānendriyāṇīti |</hi> indriyāṇāṃ pūjanaṃ cāpratiṣiddhatattadyogyaviṣayasevana-
<lb/>dvārā bodhyam | <hi rend="bold">āryasatyākhyayeti |</hi> āryasattveti pāṭhāntaram ||
<note>2|357 mārgaṃścaitasya ca vyākhyā iti vivekavilāse pāṭho dṛśyate |</note>
<note>2|362 ayaṃ syāt <foreign xml:lang="en">for</foreign> yasmāt <foreign xml:lang="en">A.</foreign></note>
</p>
<pb n="47"/>
<trailer>iti sarvadarśanasaṃgrahavyākhyāyāṃ darśanāṅkurābhidhāyāṃ bauddhadarśanaṃ samāptam |</trailer>
</div>
<div n="3">
<pb n="48"/>
<p><hi rend="bold">muktakacchānām |</hi> kaccharahitānāṃ bauddhānām | <hi rend="bold">vivasanāḥ |</hi> vastrarahitā
<lb/>digambarāḥ jaināḥ | <hi rend="bold">pūrvāpareti |</hi> yathā dinasya pūrvo bhāgaḥ pūrvāhṇoparo
<lb/>bhāgoparāhṇa ityevaṃ pūrvāparabhāgakalpanā bhavati tādṛśī sarvato nyūne kālāṃśe
<lb/>na vaktuṃ śakyate | tathā ca pūrvāparabhāgarahitā yā kālakalā kālasya sūrkṣmo-
<lb/>śastanmātre yāvasthitistadrūpā kṣaṇikatārhadbhirjainairna svīkartuṃ śakyā | <hi rend="bold">parīkṣakaiḥ |</hi>
<lb/>satyānveṣibhiḥ |
</p>
<p>śaṅkate — <hi rend="bold">atha manyethā ityādinā kiṃ na paśyasītītyantena | pramā-
<lb/>ṇavattvāditi |</hi> ayogyamiti bhāsamānamapi pramāṇasiddhaṃ cedavaśyaṃ svīkārya-
<lb/>meveti nyāyatātparyam | tathā ca yatsattatkṣaṇikamiti prāguktānumānasiddhaṃ
<lb/>kṣaṇikatvamanubhavānārūḍhamapi na tyaktuṃ śakyamityarthaḥ | <hi rend="bold">prācīnaḥ pratyayaḥ |</hi>
<lb/>pūrvakṣaṇika ātmā | pratyayo jñānam | jñānarūpa eva cātmā bauddhadarśane |
<lb/>kṣaṇikānāmātmanāṃ saṃtānaṃ ca prativyakti bhinnam | tathā ca devadattīya-
<lb/>saṃtānaghaṭakena pūrvakṣaṇikena kenacidātmanā kṛtasya karmaṇaḥ phalaṃ tatsaṃtāna-
<lb/>vartinaiva kenaciduttarakṣaṇikenātmanopabhujyate | nanvevamanyena kṛtasya karmaṇaḥ
<lb/>phalamanyenopabhujyate cetsaṃtānāntaravartināpyātmanopabhujyeta | tathā ca devadatta-
<pb n="49"/>
<lb/>kṛtakarmaphalopabhogo yajñadattasyāpi prāpnoti | tadevāśaṅkate — <hi rend="bold">na cātiprasaṅga
<lb/>iti |</hi> uttarayati — <hi rend="bold">kāryakāraṇabhāvasyeti |</hi> ekasminneva saṃtāne tattatpūrva-
<lb/>kṣaṇikārthasya svasvottarakṣaṇikārthaṃ prati kāraṇatvamiti devadattīyasaṃtānaghaṭaka-
<lb/>syātmano yajñadattīyasaṃtānaghaṭakenātmanā saha kāryakāraṇabhāvābhāvena nokta-
<lb/>doṣa iti bhāvaḥ | <hi rend="bold">yathā madhureti |</hi> halādinā vibhedanena śithilīkṛtāyāṃ
<lb/>bhūmau nihitādbījādaṅkurakāṇḍādidvārā phalotpattirbhavati | tathā ca bījaṃ
<lb/>paraṃparayā phalasya kāraṇam | tatrāmrabījaṃ yadi madhurarasena saṃskṛtaṃ cettasmātparaṃ-
<lb/>parayotpadyamānaṃ phalaṃ madhurarasayuktamutpadyate tadvat |
</p>
<p>uttarayati — <hi rend="bold">tadapīti | kāśakuśeti |</hi> kāśaḥ kuśaśca tṛṇaviśeṣaḥ | yathā
<lb/>jale nimajjataḥ kāśādyālambanenoddhāro na saṃbhavati kāśādīnāmatilaghutvāt
<lb/>tathātmanaḥ kṣaṇikatve svakṛtakarmaphalopabhogāsaṃbhava iti doṣasāgare nimajjataḥ
<lb/>kṣaṇikavādino bauddhasyoddhāro na saṃbhavatītyarthaḥ | āmrabījādidṛṣṭāntaścāna-
<lb/>nurūpaḥ | na hi tatra bījādau kāraṇe vidyamānasya mādhuryasya raktimno vā
<lb/>paraṃparayā tatkārye saṃkramaḥ | kiṃ tu madhurāṇāṃ raktānāṃ ca bījādyaṃśānāmeva
<lb/>kārye saṃkramaḥ | kāraṇaṃ hi kāryānvayi | tathā cāṅkurādikāryānvayināṃ bījā-
<lb/>dyantargatānāmaṃśānāmevāṅkurādikāraṇatvaṃ na samagrasya bījasya | bījamaṅkurādi-
<lb/>kāraṇamiti vyavahārastu bhāktaḥ | kāryotpādanavelāyāṃ kāraṇībhūtānāṃ bījāṃ-
<lb/>śānāṃ sthiterbījasthityadhīnatvadarśanāt | tathā ca ye bījādyaṃśā madhurarasabhāvitā
<lb/>lākṣārasāvasiktā vā ta eva kāryānvayino madhurā raktāścānubhūyante | evaṃ
<lb/>cānyatra jātasya saṃskārasya phalamanyatra dṛśyata ityetadviṣaye na kopi dṛṣṭānta
<pb n="50"/>
<lb/>iti | <hi rend="bold">anena pramāṇeneti |</hi> anumānapramāṇenetyarthaḥ | <hi rend="bold">pramāṇāntareṇa |</hi>
<lb/>pratyakṣādinā | <hi rend="bold">bhavadabhimatasyeti |</hi> saṃsārasya kṣaṇabhaṅguratvaṃ vadanti sādhavaḥ |
<lb/>tatra kṣaṇaśabdo nyūnakālopalakṣakaḥ | naiyāyikāśca jīvaniṣṭhānāṃ jñānādiguṇānāṃ
<lb/>śabdasya ca kṣaṇikatvamicchanti | tatra kṣaṇikatvaṃ kṣaṇatrayasaṃbandhitvam | utpatti-
<lb/>sthitilayārthaṃ nāntarīyakatayā vastunaḥ kṣaṇatrayasaṃbandhāvaśyaṃbhāvāt | bauddhā-
<lb/>bhimataṃ kṣaṇikatvaṃ tvekakṣaṇamātrasaṃbandhitvam | tādṛśaṃ tu na kvāpi saṃdṛśyate |
<lb/>kṣaṇaśabdārthastu yadapekṣayā nyūnaḥ kālāṃśo nāsti tādṛśo nyūnatāyāśca-
<lb/>ramāvadhibhūtaḥ kālāṃśaḥ | nimeṣaparyantaṃ nyūnaḥ kālāṃśonubhūyate | tadape-
<lb/>kṣayāpyayaṃ nyūnaḥ kṣaṇo na kadāpyanubhūyate | yata ekasminnimeṣepi kṣaṇa-
<lb/>catuṣṭayaṃ bhavati | 1 pakṣmacalanarūpā kriyā | 2 kriyātaḥ pūrvadeśavibhāgaḥ |
<lb/>3 pūrvasaṃyoganāśaḥ | 4 uttarasaṃyogotpattiśceti | kṣaṇasyānanubhavādeva kriyādi-
<lb/>saṃyogāntānāmuktānāṃ caturṇāṃ yaugapadyābhimāno dṛśyata etaccatuṣṭayaṃ yugapajjāta-
<lb/>miti | evaṃ ca kṣaṇatvena kālaparicchedasyātyantāśakyatayā bauddhābhimataṃ kṣaṇi-
<lb/>katvaṃ na kvacidapi dṛṣṭacaraṃ bhavati | pūrvaṃ dṛṣṭaṃ dṛṣṭacaram | bhūtapūrve caraṭ
<lb/>(pā. sū. 5 | 3 | 53) iti sūtreṇa caraṭpratyayaḥ | jaladharo yadyapi kadācitprati-
<lb/>kṣaṇaṃ navo navo dṛśyate tathāpi tatra kṣaṇaśabdo nimeṣādikālopalakṣakaḥ |
<lb/>nimeṣāpekṣayāpi nyūnasya mukhyasya kṣaṇaśabdārthasya kenāpyanākalanāt | <hi rend="bold">tenaiva
<lb/>nyāyeneti |</hi> yadyananubhūyamānamapi jaladharakṣaṇikatvaṃ pratyakṣata eva jñāyata iti
<lb/>bauddho vaiyātyena brūyāttarhi ghaṭādiṣvapi tathaiveti kimarthaṃ yatsattatkṣaṇikamityanu-
<lb/>mānaparyantamanudhāvanam | atha sarvaṃ kṣaṇikamiti buddhamunerupadeśāccettadapi ghaṭā-
<lb/>diṣu samameva | tathā ca kṣaṇikatvānumānaṃ vyarthamiti bhāvaḥ | <hi rend="bold">sattvānumāneti |</hi>
<lb/>sattvahetukaṃ kṣaṇikatvānumānamityarthaḥ | atha vā sattvasyānumānamityevārthaḥ |
<lb/>yenārthakriyākāritvarūpasattvena kṣaṇikatvaṃ sādhyate tādṛśaṃ sattvaṃ ghaṭādiṣu pratikṣaṇaṃ
<lb/>na pratyakṣatonubhūyata iti tadapi pūrvamanumeyam | tacca prāgupadarśita(da. 2 paṃ.
<lb/>52, 118)meva | tathā ca kṣaṇikatvānumānārthaṃ yadbauddhābhimatasya sattvasyānumānaṃ
<lb/>tatkṣaṇikatvasya pramāṇāntarasiddhatve vyarthaṃ syāt | <hi rend="bold">mithyāsarpeti |</hi> śaṅkāviṣā-
<lb/>dinimittamaraṇādikāryopalabdheḥ | yadyapi śaṅkā svarūpeṇa satyaiva tathāpi viṣarū-
<pb n="51"/>
<lb/>paviṣayasahitatvenāsatyaiva | tādṛśyā api maraṇādyarthakriyākāritvena bauddhamate
<lb/>sattvāpattirityarthaḥ | <hi rend="bold">utpādeti |</hi> utpattilayasthitiyuktaṃ sadityarthaḥ | <hi rend="bold">sāma-
<lb/>rthyeti |</hi> kusūlanihitaṃ bhūmāvuptaṃ ca bījaṃ yadyekameva tarhi tatrāṅkurotpādana-
<lb/>sāmarthyamasti na vā | ādye kusūlanihitādapyaṅkurotpattiḥ syāt | sahakāryapekṣātu
<lb/>prāgeva (da. 2 paṃ. 70) nirastā | antye bhūmāvuptādapi na syāt | sāmarthya-
<lb/>masāmarthyaṃ ceti dvayamekatra viruddham | ato'gatyā kṣaṇikatvaṃ svīkāryamiti
<lb/>kṣaṇikatvasiddhiriti bauddhāśayaḥ | <hi rend="bold">syādvādināmiti |</hi> syādvādino jaināḥ |
<lb/>te hi ghaṭostīti sāṃkhyādibhirukte syādastīti vadanti | tathā mādhyamikairghaṭo
<lb/>nāstītyukte syānnāstīti vadanti | syādityanekāntadyotakamavyayam | anekānto'-
<lb/>niścayaḥ | yadi ghaṭostyeva tarhi kathaṃ śvetaghaṭasattve rakto ghaṭo nāsti, alpaghaṭasattve
<lb/>mahānghaṭo nāsti ekaghaṭasattve ghaṭadvayaṃ nāstītyevaṃ prayogāḥ | ghaṭe raktimā
<lb/>nāsti mahattvaṃ nāsti dvitvaṃ ca nāstītyevameva prayujyatām | atha yadi nāstyeva
<lb/>tarhi kathaṃ ghaṭostīti prayogaḥ | tathā ca prayogadvayanirvāhāya ghaṭādāvastitvaṃ nāstitvaṃ
<lb/>cāvirodhena yugapadevāstītyāstheyam | tathā ca sāmarthyāsāmarthyayorapyekatrāvirodha
<lb/>iti bījādeḥ kṣaṇikatvaṃ na sidhyati | <hi rend="bold">yukteranukteriti |</hi> na hi dṛṣṭānta-
<lb/>mātreṇa kaścidapyarthaḥ sidhyati | mahānase dhūmāgnyoḥ pratyakṣepi — dhūmavati kuto
<lb/>vāgnerāvaśyakatvam ityāśaṅkāyāṃ dhūmāgnyoḥ kāryakāraṇabhāvarūpayuktipradarśanena
<lb/>niḥsāritāyāmeva parvate dhūmaṃ dṛṣṭvāgniranumātuṃ śakyate nānyathā | tarhi kārpā-
<lb/>sādau kā yuktiriti cettatrāha — <hi rend="bold">tatrāpīti |</hi> bauddhā niranvayanāśamicchanti |
<lb/>tanna | nāśasya sarvatra sānvayatvāt | ghaṭe naṣṭe kharparādi dṛśyate | tasminnaṣṭe cūrṇaṃ
<lb/>dṛśyate | paṭe dagdhe rakṣā dṛśyate | taptāyasi patitasyodabindorvināśe tasyānva-
<lb/>yombudhāvanumeyaḥ | taduktam —
</p>
<p><lg><l>udabindau ca sindhau ca toyabhāvo na bhidyate |</l>
<l>nirastepi tato bindāvasti tasyānvayombudhau ||</l></lg> iti |
<lb/>tathā ca kāryānvayayogyeṣu kārpāsabījāvayaveṣu lākṣārasāvasekasteṣvevāva-
<lb/>yaveṣu phalaparyantamanviteṣu raktimeti | evaṃ cānyatra saṃskāronyatra tatphala-
<lb/>mityatra dṛṣṭāntābhāva iti kāraṇātmani karma kāryātmani tatphalopabhoga iti
<pb n="52"/>
<lb/>bauddhāmimataṃ na sidhyati | <hi rend="bold">na ca saṃtānīti |</hi> yathā puṣpamālāyāṃ puṣpātiriktaḥ
<lb/>sakalapuṣpānugatastanturdṛśyate tathā saṃtāninaḥ kramotpannā ya ātmānastadatiriktaḥ
<lb/>saṃtāno yadi kaścidanyaḥ syāttarhyeka eva sa saṃtānaḥ karmakartā phalabhoktā ceti
<lb/>vaktuṃ śakyeta | na tu tathāstītyāśayaḥ | <hi rend="bold">pratyāsannāḥ |</hi> avyavahitāḥ | kārya-
<lb/>kāraṇabhāvasya niyāmakatvādityuktaṃ dūṣayati — <hi rend="bold">na ceti | upādhyāyabuddhīti |</hi>
<lb/>upādhyāyabuddhisaṃtāne kramotpannāḥ kṣaṇikā anekā buddhayaḥ | tāsu madhye śiṣyo-
<lb/>padeśakālikakṣaṇikabuddheḥ sakāśādbuddhidvayaṃ samutpannam | ekā tatraiva |
<lb/>aparā śiṣye | tathā ca yathopadeśātprāgupādhyāyabuddhyanubhūtamupadeśottaratatsaṃ-
<lb/>tānasthopādhyāyabuddhiranusaṃdadhāti tathopadeśottaraṃ śiṣyabuddhirapi tadanusaṃda-
<lb/>dhīta | śiṣyabuddhyupādhyāyabuddhyoḥ kāryakāraṇabhāvasattvāt | tathopādhyāyabuddhisaṃ-
<lb/>pāditasya karmaṇaḥ phalopabhogaḥ śiṣyabuddherapi syāt | tathā copādhyāyakṛtakarmaṇa-
<lb/>statra phalopabhogaṃ vinā praṇāśaḥ śiṣyeṇa cākṛtasya karmaṇaḥ śiṣye phalopabhoga
<lb/>iti doṣadvayāpattiḥ | bauddhamate buddhikṣaṇaparaṃparāyā evātmatvāt | <hi rend="bold">kṛta-
<lb/>praṇaśeti |</hi> kṛtapraṇāśadoṣamakṛtakarmabhogadoṣaṃ bhavabhaṅgadoṣaṃ pramokṣabhaṅgadoṣaṃ
<lb/>smṛtibhaṅgadoṣamityetānsākṣādityanubhavasiddhānupekṣyānādṛtya sākṣātkurvannapi gaja-
<lb/>nimīlikāmavalambamānaḥ sarvavastūnāṃ kṣaṇabhaṅgamudayānantaravināśarūpakṣaṇakṣayi-
<lb/>tāmicchannasau paro bauddho mahāsāhasikaḥ | atyantamavimṛśyakāryakārī |
<lb/>sahasā avimarśātmakena balena vartate sāhasikaḥ | ayaṃ bhāvaḥ — bauddhamate kṣaṇika-
<lb/>buddhiparaṃparāmātramevātmā | na tu muktāphalanikarānusyūtaikasūtravattadanvayī kaści-
<pb n="53"/>
<lb/>danyaḥ | tathā ca yena kṣaṇikajñānena karma kṛtaṃ tasya niranvayavināśānna tatphalo-
<lb/>pabhogaḥ | yasya ca kṣaṇikajñānasya phalopabhogastena na tatkarma kṛtam | tathā ca
<lb/>karmakāriṇaḥ svakṛtakarmaphalānupabhogātkṛtapraṇāśadoṣaḥ | upabhuñjānasya ca svaya-
<lb/>makṛtasya parakṛtasya karmaṇaḥ phalopabhogādakṛtakarmabhogadoṣaḥ | tathā bhavasya
<lb/>saṃsārasya bhaṅgaḥ | saṃsāro hi pūrvajanmakṛtakarmānusāreṇa bhavati | ātmanaḥ
<lb/>kṣaṇikatve tu tadasaṃbhavaḥ | pramokṣabhaṅgaḥ | prakarṣeṇāpunarbhāvena karmabandhanānmuktiḥ
<lb/>pramokṣaḥ | tasya bhaṅgaḥ syāt | bauddhamata ātmanaḥ sthirasyābhāvātkaḥ pretya
<lb/>sukhībhavanārthaṃ yatiṣyate | ātmasaṃtānastu na vāstavaḥ kaścit | vāstavatve tu
<lb/>sarvaṃ kṣaṇikamiti siddhāntahāniḥ syāt | smṛtibhaṅgaścānubhavituḥ sadyo vinā-
<lb/>śātsyāditi |
</p>
<p><hi rend="bold">kiṃ ca kṣaṇikatveti |</hi> viṣayo hi jñānasya kāraṇībhūtaḥ | kāraṇaṃ ca
<lb/>kāryātpūrvabhāvīti niyamaḥ | tathā ca pūrvakṣaṇiko ghaṭādirjñeyortha uttarakṣaṇi-
<lb/>kena jñānena gṛhyata iti vaktavyam | tacca na saṃbhavati | jñānajñeyayoryugapadasa-
<lb/>ttvena grāhyagrāhakabhāvāsaṃbhavāt | <hi rend="bold">ālambanapratyayatveti |</hi> viṣayasya jñānaṃ pratyā-
<lb/>lambanakāraṇatvaṃ sautrāntikamataprastāve prāguktameva (da. 2 paṃ. 276) | <hi rend="bold">ākā-
<lb/>rārpakatveneti |</hi> kṣaṇikopi ghaṭādirviṣayaḥ svākārasadṛśākāraṃ samarpya vinaṣṭa
<lb/>iti jñānakāle'sannapi jñānagrāhya ityucyate | ākārārpakatvameva hi grāhyatva-
<lb/>mityāśayaḥ | <hi rend="bold">durvacatveneti |</hi> yadā cākārasamarpako viṣayaḥ pūrvakṣaṇo na
<lb/>tadānīmākāragrāhakaṃ jñānam | yadā cottarakṣaṇa ākāragrāhakaṃ jñānaṃ na tadānī-
<lb/>mākārasamarpako viṣaya ityākārasamarpakatvameva vaktumaśakyamiti sākārajñānavāda
<lb/>eva bauddhamate na saṃbhavatītyarthaḥ | nanu jñānānāṃ nirākāratve cākṣuṣaṃ rāsanaṃ
<lb/>spārśanamityādi ṣaḍvidhamapi sarvaṃ jñānaṃ samameveti cākṣuṣasya rūpameva viṣayo
<lb/>rāsanasya rasa evetyevaṃ pratiniyataviṣayavyavasthā na syāditi cettatrāha —
<note>3|46 — grāhyasya <foreign xml:lang="en">for</foreign> agrahyasya. <foreign xml:lang="en">A.</foreign></note>
<pb n="54"/>
<lb/><hi rend="bold">nirākāreti |</hi> sarveṣāṃ jñānānāṃ sāmyepi cakṣurindriyajaṃ jñānaṃ yogyatāvaśādrūpa-
<lb/>syaiva grāhakaṃ rasanendriyajanyaṃ jñānaṃ yogyatāvaśādrasasyaiva grāhakamityevaṃ vyavasthā
<lb/>saṃbhavatīti bhāvaḥ | sākārajñānavādepi cakṣurindriyajaṃ jñānaṃ rūpasyaivākāraṃ
<lb/>gṛhṇāti na rasasyetyatra yogyataiva niyāmakatvena śaraṇīkaraṇīyā | <hi rend="bold">pratikarma-
<lb/>vyavasthāyāḥ |</hi> pratiniyataviṣayavyavasthāyāḥ | nirākārajñānavāde pratyakṣānubhavaṃ
<lb/>pramāṇayati — <hi rend="bold">tathā hīti |</hi> jñānecchāsukhaduḥkhādayo hyāntarā arthā āntarapratya-
<lb/>kṣeṇānubhūyante | tathā ca yathā darpaṇo bimbākārasadṛśākāraṃ pratibimbaṃ svasminpra-
<lb/>tigṛhya tadyuktonubhūyate tathā jñānaṃ ghaṭādyarthākārasadṛśākāraṃ viṣayatvena svasmi-
<lb/>nparigṛhya tadyuktamāntarapratyakṣeṇānubhūyeta | tathānanubhavānnirākārameva jñāna-
<lb/>miti bhāvaḥ | atha ghaṭajñānaṃ bhinnaṃ paṭajñānaṃ bhinnamityādivyavahārasya mukhyatve-
<lb/>nopapattaye jñāne bheda āśrayaṇīya iti tatra jñāne'dṛṣṭopyākāronumīyata
<lb/>iti matvā sākārajñānavāde dūṣaṇāntaramāha — <hi rend="bold">viṣayākāreti |</hi> yathā
<lb/>chāyācitrāśraye darpaṇe mahāparvatādiralpe darpaṇe mātuṃ yogyena svākāra-
<lb/>sadṛśenānyenālpenākāreṇa praviśati tathā sākārajñānavādibauddhanaye parvatādi-
<lb/>pratyakṣajñānakāle mahānapi sa parvatādirjñānamaye citte parimātuṃ yogyena svākā-
<lb/>rasadṛśenānyenālpenākāreṇa praviśati | sa ca jñānamaye citte praviṣṭolpaḥ parva-
<lb/>tādirjñānasya viṣayībhūtortho na tu tādṛśākārasamarpako bahiṣṭhaḥ parvatādiḥ |
<lb/>ato viṣayībhūtortho dūre nikaṭe dīrgha ityādivyavahārāsiddhiriti bhāvaḥ |
<lb/><hi rend="bold">tathā vyavahāra iti |</hi> ākārasamarpakasya parvatāderdūratvādiviśiṣṭatayā jñānena
<lb/>gṛhīte tadākārepi dūratvādyanumānena vyavahāropapattiriti śaṅkāśayaḥ | <hi rend="bold">darpaṇā-
<lb/>dāviti |</hi> darpaṇo hi dūrasthasyāpi mahatopi ca parvatādeḥ svātmasthaṃ svasmi-
<lb/>nmātuṃ yogyamalpaṃ ca pratibimbaṃ gṛhṇātītyupalabhyate | tadvadeva jñānagṛhītā-
<lb/>kāraḥ kalpanīyaḥ syādityākāre dūratvādyanumānaṃ na saṃbhavatīti bhāvaḥ |
<pb n="55"/>
<lb/><hi rend="bold">jaḍatāmapīti |</hi> anukarotītyanuṣajyate | yadi jñānaṃ yathā ghaṭagatamākāraṃ
<lb/>gṛhṇāti tathā ghaṭagatāṃ jaḍatāmapi gṛhṇīyāttarhi ghaṭavajjñānamapi jaḍaṃ syāt |
<lb/>tathā ca jñānasya svarūpahānireva syāt | jaḍatvaṃ hi prakāśarūpatvābhāvaḥ | tathā
<lb/>ca ghaṭākāragrahaṇena jāyamāno ghaṭaprakāśo dūre | svayamapi jñānaṃ na prakāśeta |
<lb/>yathā dhanasvāminādhikadravyaprāptaye kasmaicinmūladhane pradatte grahītā śaṭhaścetta-
<lb/>smādadhikadravyalābho dūra eva mūladhanamapi na prāpyate tadvat | mūladhanāpekṣayā-
<lb/>dhikaṃ prāpyamāṇaṃ dravyaṃ vṛddhiḥ | <hi rend="bold">tasyāḥ |</hi> jaḍatāyāḥ | ghaṭādirjaḍa iti jñānaṃ na
<lb/>syādityāśayaḥ | <hi rend="bold">mā bhūditi |</hi> na hi ghaṭādigatamaprakāśasvarūpatvaṃ kasyāpi
<lb/>pratyakṣaṃ bhavati | <hi rend="bold">tayorbheda iti |</hi> ghaṭākārajaḍatayorbhedo vyabhicāro vā
<lb/>syādityarthaḥ | ghaṭo jaḍa ityukte jaḍo nāma ghaṭāpekṣayā kaścidanyaḥ padārtha iti
<lb/>na kopi pratyeti | tathā ca jaḍatā ghaṭasvarūpameva | paraṃ tu yadi ghaṭe gṛhītepi
<lb/>jaḍatā na gṛhyate tarhi tau bhinnāviti saṃśayaḥ syāt | abhedaniścayo na syāt |
<lb/><hi rend="bold">aparathā |</hi> agṛhītamapi gṛhītasya svarūpamevetyaṅgīkāre |
</p>
<p><hi rend="bold">saugatī |</hi> sugato buddhaḥ | tena pradarśitā | <hi rend="bold">ārhatī |</hi> jainamatapravartake-
<note>3|65 — pratāpa <foreign xml:lang="en">for</foreign> prabhā. <foreign xml:lang="en">A.</foreign></note>
<pb n="56"/>
<lb/>nārhanmuninā pradarśitā | bauddhamatānusāreṇa kaścicchaṅkate — <hi rend="bold">nanviti | pramā-
<lb/>ṇapañcakasya |</hi> pratyakṣānumānaśabdopamānārthāpattirūpasya | <hi rend="bold">tautātitaiḥ |</hi> bauddhaiḥ |
<lb/><hi rend="bold">sarvajña iti |</hi> anenārdhaślokena sarvajñaviṣaye pratyakṣaṃ na pramāṇamityuktam | <hi rend="bold">dṛṣṭa
<lb/>iti |</hi> anenārdhaślokenānumānaṃ tatra na pramāṇamityuktam | liṅgaṃ jñāpako hetuḥ |
<lb/>tādṛśahetubhūtaḥ sarvajñaikabhāgo yadi dṛśyeta tarhyanumānaṃ saṃbhavet | sopi na
<lb/>dṛśyata ityarthaḥ | śabdopi tatra na pramāṇamiti ślokaṣaṭkenāha — <hi rend="bold">na cāgama-
<lb/>vidhiriti |</hi> ajñātajñāpako vidhiḥ | tādṛśo nityasarvajñabodhaka āgamo
<lb/>nopalabhyate | nityasarvajñatātparyakamarthavādavākyamapyāgame nopalabhyate | <hi rend="bold">na cā-
<lb/>nyārthapradhānairiti |</hi> anyatātparyakārthavādavākye nityasarvajñānuvādaḥ kvaci-
<lb/>ddṛśyeta cedapi tanmātreṇa na nityasarvajñāstitvaṃ vidhīyate | arthavādavākyenūdita-
<lb/>syānyataḥ prāptirahitasyāsādhakatvāt | anyairabodhanācca na siddhānuvādaḥ saṃbhavati |
<lb/><hi rend="bold">anāderiti |</hi> jainamate yaḥ sādirarhanmuniḥ sa sarvajñaḥ | na tvāstikamatavadanā-
<lb/>dirīśvaraḥ | tādṛśasādyarhanmunipratipādaka āgamaḥ syāccetsa āgamonādiḥ
<lb/>sādirvā | ādye pūrvasiddhenāgamena paścādbhāvyarhanmunirīdṛśostītyevaṃ vaktuma-
<lb/>śakyam | antya āgamasya sāditvena kṛtrimatvādasatyatvamiti tena kathaṃ pramā-
<note>3|79 — na ca mantrārthavādānāṃ tātparyamavakalpate iti prameyakamalamārtaṇḍe (pṛ. 68)
<lb/>syādvādaratnākare (pṛ. 178) ca pāṭho dṛśyate |</note>
<note>3|82 — anādiḥ <foreign xml:lang="en">for</foreign> anādeḥ <foreign xml:lang="en">D.</foreign></note>
<pb n="57"/>
<lb/>ṇībhūtārthapratipādanaṃ syāt | <hi rend="bold">atheti |</hi> arhanmunivacanenaiva sorhanmuniḥ
<lb/>sarvajña iti lokairjñāyata ityapi kalpanā na saṃbhavati | anyonyāśrayadoṣagrasta-
<lb/>tvāt | anyonyāśrayadoṣamevāha — <hi rend="bold">sarvajñoktatayeti | tena |</hi> sarvajñoktavākyena |
<lb/><hi rend="bold">tadastitā |</hi> sarvajñāstitvam | <hi rend="bold">ubhayam |</hi> vākyasatyatvaṃ sarvajñatvaṃ ca | upamāna-
<lb/>pramāṇena na sarvajñasiddhirityekena ślokenāha — <hi rend="bold">sarvajñasadṛśamiti |</hi> arthā-
<lb/>pattirapi tatra na pramāṇamiti ślokadvayenāha — <hi rend="bold">upadeśopīti | evamiti |</hi>
<lb/>upadeśasya satyatve hyarthāpatteravasaraḥ | tadeva tu durvacam | tathā coktam —
</p>
<p><lg><l>buddhādayo hyavedajñāsteṣāṃ vedādasaṃbhavaḥ |</l>
<l>upadeśaḥ kṛtotastairvyāmohādeva kevalāt ||</l></lg> iti |
<lb/><hi rend="bold">tadgrahaṇeti |</hi> sakalapadārthagrahaṇasvabhāvakatvesati prakṣīṇapratibandhapratyayatvaṃ hetuḥ |
<lb/><hi rend="bold">kaścidātmā |</hi> ayamevārhanmuniḥ | nanu cakṣurādīndriyāṇāṃ rūparasādi-
<pb n="58"/>
<lb/>niyatatattadbiṣayagrahaṇasvabhāvaḥ prasiddha eva | manasa ātmanaśca svābhāvike grahaṇe
<lb/>yadyapi viṣayomuka eveti na niyatastathāpi pratyakṣajñāne sa viṣaya indriya-
<lb/>saṃbaddha eva, anumānādau tvindriyasaṃbaddhasaṃbaddha eveti na kvacidakhilārthagrahaṇa-
<lb/>svabhāvaḥ prasiddhaḥ | tathā coktahetuḥ svarūpāsiddha iti cettatrāha — <hi rend="bold">na tāva-
<lb/>diti | ātmanaḥ |</hi> arhanmuneḥ | <hi rend="bold">codaneti |</hi> codanā pravartanā | vidhiriti
<lb/>yāvat | vidhau tāvatsarvavidhā arthā nirdiśyamānā dṛśyante | mīmāṃsakairapyevama-
<lb/>bhyupagatam | tatra bhūtāḥ siddhā arthā vidhyaṅgabhūtārthavādeṣu bāhulyena dṛśyante |
<lb/>bhavanto vartamānakālikā yāgādyarthāḥ | tannirdeśastu vidhau prasiddha eva yajeta
<lb/>svargakāma ityādau | bhaviṣyatkālikasvargasukhāptirapi tatra nirdiṣṭaiva | yāgādi-
<lb/>karmakartā tatphalabhoktā jīvaścātisūkṣmaḥ śarīrādinā vyavahitaśca nirdiṣṭaḥ |
<lb/>viprakṛṣṭopi dūraśca svargādirartho nirdiṣṭaḥ | evameva nikhilārthaviṣayakacoda-
<lb/>nārhanmunipraṇīta āgame saṃdṛśyate | tathā ca tādṛśacodanābalāccodanāka-
<lb/>rturarhanmunernikhilārthajñānamavaśyāpekṣaṇīyam | tacca nikhilārthagrahaṇasvabhāvaṃ vinā
<lb/>nopapadyata ityarhanmunestādṛśasvabhāvorthāpattipramāṇasiddhaḥ | kiṃ cārhanmuninā
<lb/>sarvamanekāntātmakaṃ sattvādityanumānamuktam | anekāntātmakamaniścayātmakam |
<lb/>anumānaṃ ca vyāptijñānaṃ vinā na saṃbhavatīti sarvārthaviṣayakaṃ vyāptijñānamarha-
<lb/>nmuneravaśyāpekṣaṇīyam | tadarthaṃ ca nikhilārthagrahaṇasvabhāvopi tasyāṅgīkārya
<lb/>eveti | hetau viśeṣyāsiddhiṃ śaṅkate — <hi rend="bold">na cākhilārtheti |</hi> arhanmunerakhilārtha-
<lb/>viṣayakajñāne na kvāpi kimapi pratibandhakaṃ bhavati | samyagdarśanasamyagjñāna-
<note>3|105 — ityanumānena <foreign xml:lang="en">for</foreign> iti <foreign xml:lang="en">D.</foreign></note>
<note>3|107 — jātīyakam <foreign xml:lang="en">for</foreign> jātīyakaiḥ <foreign xml:lang="en">D.</foreign></note>
<pb n="59"/>
<lb/>samyakcāritrarūpasya ratnatrayasya tatra sattvāt | ratnatrayasvarūpamagre (3 | 153) vakṣyate |
<lb/><hi rend="bold">mudrayā |</hi> prakāreṇa | <hi rend="bold">kṣudrāḥ |</hi> jainamatākṣepakāḥ |
</p>
<p>naiyāyikamatānusāreṇānādimuktaḥ sarvajña īśvara iti manvānaḥ śaṅkate —
<lb/><hi rend="bold">nanviti | āvaraṇeti |</hi> āvaraṇasya jñānapratibandhakasya prakarṣeṇa kṣayāda-
<lb/>khilaviṣayakaṃ vijñānamityarthaḥ | <hi rend="bold">tadrahite |</hi> baddhavyapadeśarahite | <hi rend="bold">asyāpi |</hi>
<lb/>mukta iti vyavahārasyāpi | <hi rend="bold">ākāśavaditi |</hi> yathākāśādiṣvacetaneṣu baddha
<lb/>iti vyavahārābhāvānmukta ityapi vyavahāro na bhavati tadvadityarthaḥ | <hi rend="bold">anādeḥ |</hi>
<lb/>avijñātādeḥ | <hi rend="bold">tatsādhanam |</hi> kāryatvasādhanam | <hi rend="bold">ākāśādāviti |</hi>
<lb/>anaikāntyaṃ vyabhicāraḥ | ākāśasya yevayavā bhāgāstatsaṃyoga ākāśe vartata
<lb/>ityavayavasaṃyogitvarūpaṃ sāvayavatvaṃ kāryatvasya sādhanībhūtamākāśe vartate |
<lb/>paraṃ tu naiyāyikaistatrākāśe kāryatvasyānabhyupagamātsādhyābhāvavadvṛttitvarūpavyabhi-
<lb/>cāragrastaḥ sāvayavatvahetuḥ | ākāśasya bhāgā eva na santīti tu na bhramita-
<lb/>vyam | bhāgābhāve tasya vyāpakatvāsaṃbhavāt | <hi rend="bold">sāmānyādāviti |</hi> dravya-
<lb/>tvādi sāmānyaṃ yathā ghaṭe samavāyi tathā ghaṭāvayaveṣvapi | na hi ghaṭāvayavā
<lb/>adravyabhūtā iti vaktuṃ śakyate | atha vā ghaṭatvādikaṃ sāmānyamapyavayavasamavāyi
<lb/>bhavati | ghaṭatvasya ghaṭe vyāpyavṛttitvena ghaṭāvayavasamavāyasya ghaṭatva āva-
<lb/>śyakatvāt | na hyavayavaiḥ saha saṃbandhamantareṇa ghaṭatvādijātirghaṭasya mūlamāra-
<lb/>bhyāgraparyantaṃ kṛtsnaṃ ghaṭaṃ vyāpnoti | tathā ca dravyatvaghaṭatvādisāmānyevayava-
<pb n="60"/>
<lb/>samavāyitvarūpaṃ sāvayavatvaṃ vartate | paraṃ tu tatra kāryatvaṃ neṣyate naiyāyikaiḥ | ato
<lb/>vyabhicāra ityarthaḥ | <hi rend="bold">sādhyāviśiṣṭatvāt |</hi> sādhyasamānatvāt | yathā sādhyaṃ
<lb/>kāryatvaṃ saṃdigdhatvātsādhanīyaṃ bhavati tathā tatsādhakaṃ sāvayavatvamapyavayava-
<lb/>janyatvarūpaṃ saṃdigdhatvātsādhanīyameva bhavati | saṃghībhūtāstantava eva paṭa ityevaṃ
<lb/>paṭādau kāryevayavajanyatvasyāprāmāṇikatvāt | <hi rend="bold">anyatra samavetadravyatva-
<lb/>miti |</hi> svasmādanyatra samavāyasaṃbandhena vidyamānatve sati dravyatvamityarthaḥ |
<lb/>yathā paṭaḥ svasmādanyeṣu tantuṣu samavāyasaṃbandhena vidyamāno dravyabhūtaśca bhavati |
<lb/><hi rend="bold">guṇādisamavāyavattveti |</hi> ākāśaniṣṭhānāṃ śabdādiguṇānāṃ dravyatvādi-
<lb/>jātīnāṃ cākāśe samavāyāt | <hi rend="bold">anyaśabdārtheṣviti |</hi> paṭādanye paṭasamavā-
<lb/>yikāraṇabhūtāstantavonyatra samavetadravyatvamityatratyānyaśabdena grāhyāḥ | paraṃ tu teṣu
<lb/>paṭādanyatvasyāprāmāṇikatvenānyatra samavetadravyatvarūpaṃ sāvayavatvaṃ sādhya-
<lb/>kāryatvavatsādhanīyameva syāditi bhāvaḥ | <hi rend="bold">na samasti |</hi> na saṃbhavati | vedā-
<lb/>ntibhiriva jainairapi samavāyasyānaṅgīkārāt | <hi rend="bold">sāvayavārthasaṃbandheneti |</hi>
<lb/>sāvayavā ye śarīrādayorthāstaiḥ sākamātmanaḥ saṃbandhena gauṇī sāvayavatva-
<lb/>buddhirātmani jāyate na tu tāttvikīti nātmani vyabhicāraḥ | sādhyakāryatvā-
<lb/>bhāvavatyātmani sāvayavabuddhiviṣayatvarūpahetorvastuto'bhāvāt | <hi rend="bold">sthapatyādīnā-
<lb/>miti |</hi> sthapatiḥ śilpī | sthapatiḥ kārubhedepītyamaraḥ | <hi rend="bold">vaimatyam |</hi> buddhibhedaḥ |
<pb n="61"/>
<lb/><hi rend="bold">kartāstīti |</hi> jagataḥ pratyakṣādipramāṇopalakṣyamāṇacarācararūpasya viśvasya
<lb/>kaścidanirvacanīyasvarūpa īśvaraḥ kartāsti | sa caikaḥ | sa sarvagaḥ sarvavyāpī | sa
<lb/>svavaśaḥ svatantraḥ | sa nityaḥ | imāsteṣāṃ naiyāyikādīnāṃ kuhevākaviḍambanāḥ
<lb/>kutsitā hevākā āgrahaviśeṣāḥ | ta eva viḍambanāḥ syuḥ | vicāracāturī-
<lb/>bāhyatvena tiraskārarūpatvāt | he jina tvaṃ yeṣāṃ nānuśāsako na śikṣādātā |
<lb/>sa caikaḥ sa sarvaga ityevaṃ pratyekaṃ tacchabdaprayogādasūyā dhvanyate | nindanīyaṃ
<lb/>prati hītthaṃ vaktāro vadanti sa mūrkhaḥ sa pāpīyānsa daridra iti | tatreśvarasyai-
<lb/>katvaviṣaye mūla evoktam | sarvagatvādiviṣaye tūcyate | tvadabhimatasyeśvarasya
<lb/>sarvavyāpitvaṃ nopapadyate | sarvavyāpitve tadīyenaiva dehena jagato vyāptatvādita-
<lb/>ranirmeyapadārthānāmāśrayānavakāśaprasaṅgāt | kiṃ ceśvarasya sarvavyāpitve narakā-
<lb/>disthaleṣvapi tasya vṛttiḥ prasajyate | tatheśvarasya svātantryamapi na kṣodakṣamam |
<lb/>tasya svatantratve tasya kāruṇikatvātsukhitameva prāṇijātaṃ ghaṭayenna tu kvāpi
<lb/>duḥkhitam | yadi tattatprāṇikṛtaśubhāśubhakarmapreritaḥ saṃstathā karotīti cettarhi
<lb/>svātantryāya datto jalāñjaliḥ | kiṃ ceśvarasya karmāpekṣatva īśvarasya sarveśvaratvaṃ
<lb/>na syāt | karmaṇāmīśvaraniyāmyatvābhāvāt | tatheśvarasya jagatkarturnityatvamapi
<lb/>nopapadyate | jagannirmāṇamīśvarasya svabhāvaścetpralayābhāvaḥ syāt | saṃhāraḥ svabhā-
<lb/>vaścejjagadutpattisthityorasaṃbhavaḥ | ubhayasvabhāvatvaṃ virodhādasamañjasam | kāla-
<lb/>bhedena svabhāvabhedaścedanityatvameva syāditi | <hi rend="bold">karteti |</hi> veti tatpūrvaślokoktā-
<lb/>tpakṣāntare | atha veha yathecchayā jagataḥ kartā kopi na tāvaddṛṣṭaḥ | adṛṣṭopi
<lb/>kalpyata iti cetpratyakṣotpanneṣu kaṭādiṣvapi sa eva kartā kalpyeta | api ca
<pb n="62"/>
<lb/>takṣakādyaiḥ kaṭādikartṛbhirbhavataḥ kiṃ kāryam | yataḥ sa eveśvaraḥ sākṣādeva tribhuvanaṃ
<lb/>kuryādityarthaḥ | <hi rend="bold">kāraṇatritayam |</hi> samyagdarśanasamyagjñānasamyakcāritrarūpam |
<lb/><hi rend="bold">bījāṅkureti |</hi> na hi yoṅkuro yasmādbījādutpadyate tadbījaṃ tasmādaṅkurādevo-
<lb/>tpadyate | kiṃ tvanyasmādaṅkurāt | sa cāṅkuronyasmādeva bījādityanyonyāśrayasya
<lb/>prasaṅga eva nāsti | kiṃ tu tatrādau bījamatha vādāvaṅkura iti jñātumaśakyatvādaga-
<lb/>tyā anāditvaṃ svīkriyate tathaivātra bodhyam |
</p>
<p><hi rend="bold">arhaditi |</hi> arhatārhanmuninā kṛtāni yāni pravacanāni teṣāṃ saṃgrahaḥ paramā-
<lb/>gamasāranāmake granthe kṛtaḥ | tatraitannirūpitamityarthaḥ | saṃgraho nāma —
</p>
<p><lg><l>vistareṇopadiṣṭānāmarthānāṃ tattvasiddhaye |</l>
<l>samāsenābhidhānaṃ yatsaṃgrahaṃ taṃ vidurbudhāḥ ||</l></lg> iti |
<lb/><hi rend="bold">samyagiti |</hi> samyagdarśanasamyagjñānasamyakcāritrāṇāṃ trayāṇāṃ militānāṃ
<lb/>kāraṇatvaṃ daṇḍacakrādīnāmiva ghaṭasya | na tu tṛṇāraṇimaṇīnāṃ vahneriva |
<lb/>kāraṇatāvacchedakaṃ tu na militatvam | kiṃ tu daṇḍatvādivatpratyekavṛtti samyagdarśa-
<note>3|155 — bīja <foreign xml:lang="en">for</foreign> jīva <foreign xml:lang="en">C.</foreign></note>
<pb n="63"/>
<lb/>natvādikameva | śraddhānaṃ śraddhā | bhāve lyuṭ | <hi rend="bold">ātmasvarūpam |</hi> ātmasva-
<lb/>bhāvaḥ | <hi rend="bold">vyākhyāneti |</hi> vyākhyānādirūpo yo gurūpadeśastajjanitamityarthaḥ |
</p>
<p>dvitīyaṃ ratnaṃ samyagjñānaṃ lakṣayati — <hi rend="bold">yeneti |</hi> moho mithyājñānam | saṃśayo-
<lb/>nekakoṭikaṃ jñānam | <hi rend="bold">jñānāvaraṇeti |</hi> atra vyācakṣate — jñānāvaraṇaṃ jñānaprati-
<lb/>bandhakam | tattrividhaṃ — manogatamindriyagataṃ viṣayagataṃ ca | mātsaryādikamādyam |
<lb/>kācakāmalādikaṃ dvitīyam | kāco netrarogaḥ (kācabindu iti pra.) | sūkṣma-
<lb/>tvāndhakāravyāpṛtatvādikaṃ tṛtīyam | āvaraṇasya sarvathā nāśaḥ kṣayaḥ | vidya-
<lb/>mānasyaivāvaraṇasyānudbhūtāvasthopaśamaḥ | tatra jñānāvaraṇasya kṣaya upaśame vā
<lb/>ghaṭādipratyakṣātpūrvaṃ yatprathamato jñānaṃ mananātmakaṃ bhavati sā matiḥ | mananā-
<lb/>nmatiḥ | idaṃ ca mananaṃ cakṣurādīndriyānapekṣayaiva jāyamānātsmaraṇātmaka-
<lb/>viṣayacintanādanyadeva | yathā nāṭakādyavalokane javanikāpasāraṇāvyavahita-
<lb/>pūrvakāle kiṃ pātramāgacchatītyautsukyena prekṣakāṇāṃ javanikāpradeśe manovyāpāra-
<lb/>pūrvikā dṛṣṭiḥ saṃlagnā bhavati tādṛśaṃ jñānam | etaddṛṣṭāntenācintitākasmika-
<lb/>viṣayāvalokanasthalepi prathamakṣaṇe matijñānamastītyanumeyam | bālānāṃ tu
<lb/>ṣaṇmāsaparyantaṃ prāyaśo na matijñānam | tāvatparyantaṃ dṛṣṭisthairyābhāvāt | dṛṣṭi-
<lb/>sthairyameva matijñānānumāpakam | tato matijñānajanyaṃ yatspaṣṭaṃ jñānaṃ tacchrutam |
<lb/>idameva nirvikalpakaśabdena naiyāyikā vyapadiśanti | idamindriyajanyatvātsvayaṃ
<note>3|168 paryaya <foreign xml:lang="en">for</foreign> paryāya <foreign xml:lang="en">C.</foreign></note>
<note>3|169 — āvaraṇīya <foreign xml:lang="en">for</foreign> āvaraṇakṣaya <foreign xml:lang="en">C.</foreign></note>
<pb n="64"/>
<lb/>pratyakṣamapyatīndriyam | indriyajanyajñānaviṣayībhūtaṃ na bhavati | ataḥ śrutamiti
<lb/>kathyate | tatovacchinno maryādito viṣayo yasya tādṛśamidamīdaśamityākārakaṃ
<lb/>jñānamavadhiḥ | avadhīyate dravyakṣetrakālabhāvaiḥ paricchidyate viṣayonenetyavadhiḥ |
<lb/>ava samantāddravyādibhiḥ parimitatvena dhīyate dhriyate viṣayoneneti vā |
<lb/>atha vādhastādbahutaraviṣayagrahaṇādavadhiḥ | devāḥ khalvavadhijñānena saptamanaraka-
<lb/>paryantaṃ paśyanti | upari tu stokaṃ nijavimānadaṇḍaparyantameva | asyāvadhi-
<lb/>jñānasya naiyāyikādidarśane savikalpakaśabdena vyavahāraḥ | īrṣyādayo yentarāyā
<lb/>manogatā jñānapratibandhakībhūtā vighnāsteṣāṃ samyagdarśanena kṣaya upaśame vā
<lb/>sarveṣāṃ manasāṃ mitho bhedapratibhāsābhāvena paramanogatopyartho yajjñāyate
<lb/>tajjñānaṃ manaḥparyāyasaṃjñakam | manaḥśabdena manogatortho lakṣyate | tasya paryāyaḥ
<lb/>paryayaṇaṃ manontareṣu parigamanaṃ bhavatītyato manaḥparyāya ityucyate | idamanyai-
<lb/>ralaukikapratyakṣamiti gīyate | samyakcāritreṇa sakalānāṃ jñānapratibandhakānāṃ
<lb/>sarvathā kṣaye satyanyajñānāsaṃsṛṣṭaṃ yajjñānaṃ tatkevalam | idameva mokṣasādhanībhūtaṃ
<lb/>tattvajñānam | anyajñānāsaṃsṛṣṭatvenāsahāyatvātkevalamityucyata iti | <hi rend="bold">vijñāna-
<lb/>miti |</hi> vijñānaṃ svaprakāśakamanyaprakāśakaṃ ca dīpavat | tacca vijñānaṃ yadi
<lb/>bādhavarjitaṃ bhavettarhi tatpramāṇaṃ syāt | meyasya jñeyasya vastuno viniścayo yato
<lb/>dvidhā bhavati tatastajjñānamapi pratyakṣaṃ parokṣaṃ ceti dvidhā bhavatītyarthaḥ |
<lb/><hi rend="bold">antargaṇiketi |</hi> antargaṇikabhedovāntarabhedaḥ | yathā vyāvahārikaṃ pratyakṣaṃ
<lb/>caturvidham | avagrahehāvāyadhāraṇābhedāt | ayaṃ puruṣa iti jñānamavagrahaḥ |
<lb/>tataḥ kimayaṃ dākṣiṇātya utodīcya iti saṃśaye nūnamayaṃ dākṣiṇātya iti
<lb/>jñānamīhā | idaṃ cotprekṣārūpaṃ na tu niścayaḥ | tato bhāṣādiviśeṣajñānādayaṃ
<lb/>dākṣiṇātya eveti jñānamavāyaḥ | tatastasyaiva viṣayasya yatpunarjñānaṃ saṃskāra-
<lb/>janakaṃ jāyate sā dhāraṇā yayā kālāntare tadviṣayasmaraṇaṃ bhavatītyādi |
</p>
<pb n="65"/>
<p>atha tṛtīyaṃ ratnaṃ samyakcāritrarūpaṃ lakṣayati — <hi rend="bold">saṃsaraṇeti |</hi> saṃsāra-
<lb/>kāraṇībhūtasya karmaṇo vināśa udyukto yaḥ puruṣaḥ śraddhāvāṃstattvajñānī caādyara-
<lb/>tnadvayavānityarthaḥ | tasya yatpāpavināśakāraṇībhūtakriyācaraṇaṃ tatsamyakcā-
<lb/>ritram | <hi rend="bold">sarvatheti |</hi> avadyaṃ pāpam | tatsaṃbandhānāṃ tyāgaḥ pāpaviyogakāraṇī-
<lb/>bhūtakriyācaraṇamityarthaḥ | ahiṃsādipañcasvahiṃsāṃ lakṣayati — <hi rend="bold">na yaditi |</hi>
<lb/>manuṣyapaśupakṣiyūkālikṣādayaścarāḥ | latāvṛkṣādayaḥ sthāvarāḥ | teṣāṃ jīvita-
<lb/>vyaparopaṇaṃ prāṇaviyojanaṃ pramādenāpi yanna bhavati tadahiṃsāvratamucyate | pramā-
<lb/>donavadhānatā | yadvā pramādaḥ pramattatā | asminnarthepiśabdādhyāhāro na kāryaḥ |
<lb/>sūnṛtavrataṃ lakṣayati — <hi rend="bold">priyamiti |</hi> priyaṃ śravaṇakāle sukhadam | pathyaṃ pariṇāme
<lb/>hitakaram | tathyaṃ satyam | yadbhāṣaṇaṃ sadyaḥ sukhadaṃ pariṇāme hitakaraṃ vā na bhavati
<lb/>tatsatyamapi na sūnṛtavratamucyate | asteyavrataṃ lakṣayati — <hi rend="bold">anādānamiti |</hi>
<lb/>parakīyaṃ dravyādikaṃ vastu dānakrayādidvārā pareṇa dattaṃ cettarhyeva gṛhṇāti,
<lb/>na tvadattaṃ kathamapi gṛhṇāti tadasteyavratamucyate | yato dravyaṃ manuṣyāṇāṃ bāhya-
<lb/>prāṇavat | tathā ca tasya haraṇena prāṇaharaṇameva bhavati | brahmacaryavrataṃ lakṣa-
<lb/>yati — <hi rend="bold">divyeti |</hi> kāmā viṣayopabhogāḥ | te dvividhā divyā audari-
<lb/>kāśca | śarīrāntareṇa sevyā divyāḥ | etaccharīreṇa sevyā audarikāḥ |
<lb/>udaraśabdenodarapradhānakametaccharīraṃ lakṣyate | te dvividhā api punastrividhāḥ
<pb n="66"/>
<lb/>svayaṃkṛtāḥ pareṇa kāritāḥ saṃmatipradānena kevalamanumoditāśca | saṃkalanayā
<lb/>ṣaḍvidhāḥ | te punarmanasā vācā kāyena ceti karaṇatraividhyātpratyekaṃ trividhā aṣṭāda-
<lb/>śabhedā bhavanti | teṣāmaṣṭādaśānāṃ tyāgopyaṣṭādaśadhā bhavati | sa eva viṣaya-
<lb/>bhogatyāgo brahmaśabdenocyate | tadanusāreṇa yadvartanaṃ tadbrahmacaryavratamityarthaḥ |
<lb/>aparigrahavrataṃ lakṣayati — <hi rend="bold">sarveti |</hi> mūrchā icchā | ‘icchā prārthanā kāmobhilāṣaḥ
<lb/>kāṅkṣā gārdhyaṃ mūrchetyanarthāntaram’ iti ‘mūrchā parigrahaḥ’ (ta. sū. 7 | 12)
<lb/>iti sūtre bhāṣyam | sarvabhāveṣu cetaneṣvacetaneṣu bāhyeṣvābhyantareṣu ca sarveṣu
<lb/>dravyeṣu yā niricchatā tadevāparigrahavratam | icchā hyasatsvapi manorājyādau
<lb/>kevalaṃ kalpiteṣvapi vastuṣu cittāsthairyaṃ karoti | atastattyāga āvaśyaka iti
<lb/>bhāvaḥ | <hi rend="bold">bhāvanābhiriti |</hi> pañcabhirbhāvanābhiḥ kramātpañcadhā bhāvitānya hiṃsā-
<lb/>dīni mahāvratāni lokasyāvyayaṃ paraṃ mokṣaṃ sādhayanti |
</p>
<p>pañcānāṃ vratānāṃ pratyekaṃ bhāvanāpañcakaṃ bhinnam | tatra sūnṛtavratasya bhāvanā-
<lb/>pañcakaṃ pradarśayati — <hi rend="bold">hāsyeti |</hi> hāsyaṃ vinodaḥ | tena hyasatyabhāṣaṇe pravṛttirdṛśyate |
<lb/>tathā lobhena bhayena krodhāveśena cāsatyabhāṣaṇaṃ saṃbhavati | ato hāsyādīnāṃ caturṇāṃ
<lb/>pratyākhyānenāsatyabhāṣaṇaṃ pariharet | tathāpyajñānenāsatyabhāṣaṇaṃ syādatastatparihā-
<lb/>rāyālocyabhāṣaṇarūpā pañcamī bhāvanā | nirantaraṃ vicārapūrvakaṃ saṃbhāṣaṇaṃ kuryāt |
<lb/>etadbhāvanāpañcakena sūnṛtavrataṃ bhāvayetsādhayedityarthaḥ | ahiṃsāvrate bhāvanāpañcakaṃ
<lb/>tu vāgguptiḥ manoguptiḥ īryāsamitiḥ ādānasamitiḥ ālokitapānabhojanaṃ
<lb/>ceti | viṣayeṣu yendriyapravṛttistasyāḥ sakāśādātmano gopanaṃ guptiḥ | tatra
<lb/>vācā guptirvāgguptiḥ | manasā guptirmanoguptiḥ | īryāsamitirādānasamitiśca
<pb n="67"/>
<lb/>mūla evāgre sphuṭībhaviṣyati | jalamannaṃ ca samyagālocya saprāṇikaṃ parihṛtye-
<lb/>tarasya sevanamālokitapānabhojanam | asteyavrate tu śūnyāgāreṣu giriguhādiṣu
<lb/>nivāsaḥ (1) paraistyakte sthale vasatiḥ (2) pareṣāmuparodhākaraṇam (3)
<lb/>ācāraśāstramārgeṇa bhaikṣaśuddhiḥ (4) paraiḥ saha mabhedaṃ tavedamityevaṃ vivāda-
<lb/>syābhāva — (5) śceti pañca bhāvanāḥ | brahmacaryavrate tu strīrāgakathāśravaṇatyāgaḥ
<lb/>(1) tanmanoharāṅganirīkṣaṇatyāgaḥ (2) pūrvaratānusmaraṇatyāgaḥ (3)
<lb/>śaktivardhakarasatyāgaḥ (4) svaśarīrasaṃskāratyāgaśceti pañca bhāvanāḥ | apari-
<lb/>grahavratamākiṃcanyavratam | tatra śrotrādīnāṃ pañcānāmindriyāṇāṃ śabdādiṣu pañcasu
<lb/>viṣayeṣu rāgadveṣavivarjanamityevaṃ pañca bhāvanā iti |
</p>
<p><hi rend="bold">cidaciditi |</hi> ayamarthaḥ — paraśabdo mukhyaparyāyaḥ | mukhyaṃ tattvadvayaṃ
<lb/>cidacidrūpam | tayormadhya idaṃ cididamacidityevaṃ yadvivecanaṃ pṛthakkaraṇaṃ sa
<lb/>vivekaḥ | yadupādeyaṃ grahītuṃ yogyaṃ tatkurvato mokṣārthaṃ yatamānasyopādeyaṃ
<lb/>svīkaraṇīyam | kurvata iti kṛtyānāṃ kartari vā (pā. sū. 2 | 3 | 71) iti
<lb/>kartari ṣaṣṭhī | tathā yaddheyaṃ tyaktuṃ yogyaṃ taddheyaṃ tyājyam | heyopādeye darśayati —
<lb/><hi rend="bold">heyaṃ hīti |</hi> karturmokṣārthaṃ yatamānasya yadrāgadveṣamohādikaṃ tattyājyam | yatastasya
<lb/>rāgādeḥ kāryamavivekitā jāyate | avivekitā avivekaḥ | upayogarūpamekaṃ
<lb/>lakṣaṇaṃ cihnaṃ yasya tādṛśaṃ paraṃ jyotirātmarūpamupādeyam |
</p>
<p><hi rend="bold">sahajeti |</hi> upayogaśabdena vivakṣitārthaparicchittilakṣaṇorthagrahaṇavyāpāro
<lb/>gṛhyata iti bṛhaddravyasaṃgrahe (pṛ. 1 pa. 6) uktam | sa ca vyāpāro dvividhaḥ —
<lb/>jñānarūpo darśanarūpaśca | dvividhepi vyāpāre jīvātmanaḥ svābhāvikaścaitanyarūpeṇa
<lb/>pariṇāmaḥ samāna eva | jīvātmano yaḥ svābhāvikaścaitanyarūpeṇa pariṇāmastadanu-
<lb/>vidhāyitvājjñānadarśanayoḥ | tatra pratyakṣaṃ sākāraṃ jñānam | parokṣaṃ nirākāraṃ
<lb/>darśanam | asyopayogasya jīvātmalakṣaṇatvamupapādayati — <hi rend="bold">sa iti |</hi> pradeśo-
<pb n="68"/>
<lb/>vayavaḥ | jīvāvayavānāṃ mitho yaḥ saṃyogaḥ sa kadāciddṛḍhaḥ kadācicchithilaḥ |
<lb/>tatra phaladānonmukhasya karmaṇovayavā jīvāvayavasaṃyogaṃ śithilīkṛtyāntaḥ
<lb/>praviśanti | jīvakarmaṇoravayavānāṃ mitho yanmiśraṇaṃ sa pradeśabandhaḥ | tena ca
<lb/>pradeśabandhenāyaṃ jīvaḥ karmaṇā sahaikībhūto bhavati | bhedena jñātuṃ na śakyate | yathā
<lb/>dugdhaṃ jalamiśritaṃ jalena sahaikībhūtaṃ pārthakyena jñātuṃ na śakyate tadvat | upayogena
<lb/>tvayaṃ jīvātmā svasminmiśritebhyaḥ karmaparamāṇubhyaḥ sakāśātpārthakyena jñātuṃ
<lb/>śakyate | karmapudgalānāṃ caitanyarūpeṇa pariṇāmābhāvāt | <hi rend="bold">sakaleti |</hi> ātmani
<lb/>karmaṇaḥ svaśakteḥ kāraṇavaśādanudbhūtirupaśamaḥ | yathā katakādi — (nivaḷī
<lb/>iti pra.) dravyasaṃbandhājjale paṅkasyopaśamaḥ | kṣaya ātyantikī nivṛttiḥ |
<lb/>yathā kācādipātrasthe meghasthe vā jale paṅkasyātyantābhāvaḥ | ubhayātmako miśraḥ
<lb/>kṣayopaśama ucyate | yathā kūpasthe jale paṅkasya kṣīṇākṣīṇavṛttiḥ | dravyādinimi-
<lb/>ttavaśātkarmaṇāṃ phalaprāptirudayaḥ | yathā jale paṅkasyodbhūtatvam | dravyātmalābha-
<lb/>mātrahetukaḥ pariṇāmaḥ | upaśamaḥ prayojanamasya bhāvasyetyaupaśamiko bhāvo
<lb/>jīvasyāvasthāviśeṣaḥ | evaṃ karmaṇaḥ kṣayaḥ prayojanamasyeti kṣāyiko bhāvaḥ |
<lb/>evaṃ kṣāyopaśamika audayikaḥ pāriṇāmikaśca | ta ete pañca bhāvā jīvaparyāya-
<lb/>vivakṣāyāṃ jīvasya svarūpamityucyante | kramabhāvinovasthāviśeṣāḥ paryāyāḥ |
<lb/>yathā mṛdo ghaṭakapālādayaḥ | dravyavivakṣāyāṃ tu mṛtsvarūpa eva bhāvaḥ | dravati
<pb n="69"/>
<lb/>gacchati tāṃstānparyāyāniti dravyam | tatra pāriṇāmiko bhāvaścaitanyādiḥ
<lb/>svābhāvikaḥ | karmodayādyanapekṣatvāt | aupaśamikādayaścatvāro jīvasya bhāvā
<lb/>naimittikāḥ | karmopaśamādyapekṣatvāt | <hi rend="bold">bhavyasyeti |</hi> samyagdarśanādibhāvena
<lb/>bhaviṣyatīti bhavyo jīvaviśeṣaḥ | tadviparīto'bhavyaḥ | bhavyatvamabhavyatvaṃ ceti
<lb/>jīvasya bhāvadvayaṃ caitanyavatpāriṇāmikameva | nanu caitanyaṃ jñānam | tacca jīvā-
<lb/>tmaniṣṭhaṃ jīvātmaguṇabhūtam | na tu jīvātmanaḥ svarūpam | tathā ca kathaṃ caitanyasya
<lb/>jīvabhāvatvamityāśaṅkāyāmāha — <hi rend="bold">taduktamiti | jñānāditi |</hi> caitanyaṃ hi
<lb/>jīvasya svābhāviko bhāvaḥ | tadanusārī jīvasyāvasthāviśeṣo jñānam | ava-
<lb/>sthāviśeṣatvādevāvasthābhūtājjñānānnātyantaṃ bhinno jīvaḥ | nāpyatyantamabhinnaḥ |
<lb/>asyeyamavastheti vyavahārānupapatteḥ | tathā ca jīvo jñānādbhinno na | abhinno
<lb/>na | kiṃ tu kathaṃcidbhinnābhinnaḥ | atha vā tattajjīvānāṃ svāpekṣayā jñānavattva-
<lb/>mastyeveti jñānādabhinnatvam | parāpekṣayā punarajñānavattvamiti jñānādbhinnatvam |
<lb/>kathaṃ ca netyavyayasamudāyo'nekāntadyotakaḥ | pūrvāparībhūtaṃ jñānaṃ jñānasaṃtatiḥ | sa
<lb/>ātmetyarthaḥ | <hi rend="bold">ubhayātmakatvam |</hi> jīvasya jñānādbhinnābhinnatvam | <hi rend="bold">anupalambhaḥ |</hi>
<lb/>ekatra bhedābhedayoranupalambhaḥ | <hi rend="bold">anekāntātmakatvasyeti |</hi> etaccaitaddarśanaśeṣe
<lb/>“yadi vastvastyekāntataḥ” ityādigranthena mūle eva sphuṭībhaviṣyati |
<note>3|224 — na ca <foreign xml:lang="en">for</foreign> na na <foreign xml:lang="en">A.</foreign></note>
</p>
<pb n="70"/>
<p>āhārabhayamaithunādijñānaṃ saṃjñeti lokaprasiddhaṃ saṃjñāśabdārthaṃ nirākurvannāha —
<lb/><hi rend="bold">śikṣeti |</hi> śikṣā śikṣaṇam | upadeśa iti yāvat | parakṛtopadeśādīnye
<lb/>gṛhṇanti te jīvāḥ samanaskāḥ | ayamīdṛśa ityevaṃ parakīyaguṇadoṣavicāraṇe
<lb/>yā śaktiḥ sā saṃjñā tadyuktāḥ | te ca devā gandharvā manuṣyāśca | paśuṣu
<lb/>kecideva gajāśvādayaḥ | tathā pakṣiṣvapi kecideva śukādayaḥ | <hi rend="bold">te cāmanaskā
<lb/>dvividhā iti |</hi> samanakāstu kevalaṃ trasā eva | teṣvapi pañcendriyā
<lb/>eva | <hi rend="bold">traseti |</hi> atra “trasyanti calanti te trasāḥ sthitiśīlāḥ sthāvarā”
<lb/>iti nārthaḥ | kiṃ tu traseti sthāvareti ca karmaviśeṣanāmadheyam | śubhamaśubhaṃ ceti
<lb/>miśraṃ karma trasam | aśubhaprāyaṃ karma sthāvaram | trasakarmodayavaśīkṛtā jīvā-
<lb/>strasāḥ | sthāvarakarmodayavaśīkṛtā jīvāḥ sthāvarāḥ | <hi rend="bold">dvīndriyādaya iti |</hi>
<lb/>ādipadena trīndriyacaturindriyapañcendriyagrahaṇam | tatra dvīndriyāḥ śaṅkha-
<lb/>gaṇḍolakaśuktikṛmyādayaḥ | tvagrasanarūpamindriyadvayam | gaṇḍolako gaṇḍakīsthaḥ
<lb/>paṣāṇaḥ | trīndriyāḥ pipīlikayūkādayaḥ | eṣāṃ ghrāṇendriyamadhikam |
<lb/>caturindriyā daṃśamaśakabhramarādayaḥ | eṣāṃ cakṣurindriyaṃ caturtham | pañcendriyā
<lb/>manuṣyapaśupakṣyādayaḥ | eṣāṃ śrotrendriyamadhikam | <hi rend="bold">iṣṭakādiriti |</hi> ādi-
<lb/>śabdena khaneḥ sakāśādbahirniṣkāśitāḥ pṛthivīkāyikena jīvena parityaktā
<lb/>mṛtamanuṣyādikāyavatsthitāḥ pāṣāṇā gṛhyante | <hi rend="bold">pṛthivīkāyika iti |</hi> matvarthe
<lb/>ṭhan | <hi rend="bold">abādiṣvapīti |</hi> āpaḥ apkāyaḥ apkāyikaḥ abjīva iti bhedacatu-
<note>3|233 — bhāvādbhāva <foreign xml:lang="en">for</foreign> bhavādbhava <foreign xml:lang="en">C.</foreign></note>
<note>3|243 — jīvatvāt <foreign xml:lang="en">for</foreign> ajīvatvāt <foreign xml:lang="en">A.</foreign></note>
<pb n="71"/>
<lb/>ṣṭayam | evaṃ tejasi vāyau ca bodhyam | <hi rend="bold">ekatvaśālina iti |</hi> taduktaṃ
<lb/>sūtrakāraiḥ “ā ākāśādekadravyāṇi” (ta. sū. 5 | 6) | yathā jīvāḥ pudgalāśca
<lb/>bahuvidhāstathā na dharmādharmākāśāḥ pratyekaṃ bhinnāḥ | sarvānpratyekarūpā evetyarthaḥ |
<lb/>teṣāṃ niṣkriyatvamapyuktaṃ sūtrakāraiḥ — “niṣkriyāṇi ca” (ta. sū. 5 | 7) iti |
<lb/>ābhyantarabāhyanimittavaśādutpadyamānovasthāviśeṣaḥ svāśrayasya dravyasya deśā-
<lb/>ntaraprāptihetubhūtaḥ kriyetyucyate | tādṛśakriyārahitā dharmādharmākāśā ityarthaḥ |
<lb/>tathāpyete jīvānāṃ pudgalānāṃ ca deśāntaraprāptihetavo bhavanti | <hi rend="bold">ālokeneti |</hi>
<lb/>ākāśaṃ dvividhaṃ lokākāśamalokākāśaṃ ceti | tatra lokasaṃbaddhamākāśaṃ lokā-
<lb/>kāśam | tatraiva dharmādharmāstikāyāḥ saṃcaranti | bhūtānāmiva dharmādharmayorapi
<lb/>pudgalā vidyante | tileṣu tailavallokākāśe sarvatra dharmādharmayoravasthitiḥ | na tu
<lb/>tādṛśākāśaikadeśe | taduktaṃ sūtrakāraiḥ — “dharmādharmayoḥ kṛtsne” (ta. sū. 5 | 13)
<lb/>iti | upagṛhyata ityupagrahaḥ | jīvena gṛhītā yā gatiḥ sa dharmasyopakāraḥ |
<lb/>tathā jīvena gṛhītā yāvasthitiḥ so'dharmasyopakāraḥ | sarvatrāvasthitistu
<lb/>dvayorapi | tatra yathā matsyānāṃ gatau jalaṃ sādhāraṇāśrayo bhavati tathā jīvānāṃ
<lb/>gatau dharmaḥ | yathā cāśvādīnāṃ sthitau pṛthivī sādhāraṇāśrayo bhavati tathā
<lb/>jīvānāṃ sthitāvadharmaḥ | gatiḥ sthitiśca jīvapariṇāmaviśeṣa eva | <hi rend="bold">ata eveti |</hi>
<lb/>dharmādharmayorapratyakṣatvepi gatisthitibhyāṃ tadanumānaṃ bhavatītyarthaḥ | <hi rend="bold">sparśeti |</hi>
<lb/>varṇo rūpam | atra sparśarasavarṇavanta ityapapāṭhaḥ | “sparśarasagandhavarṇavantaḥ
<lb/>pudgalāḥ” (ta. sū. 5 | 23) iti sūtre gandhaśabdadarśanāt | tatra sparśoṣṭavidhaḥ
<lb/>kaṭhino mṛdurgururlaghuḥ śīta uṣṇaḥ snigdho rūkṣa iti | rasaḥ pañcavidhastiktaḥ
<lb/>kaṭuḥ kaṣāyomlo madhura iti | gandho dvividhaḥ surabhirasurabhiśca | varṇaḥ pañca-
<lb/>vidhaḥ kṛṣṇo nīlo lohitaḥ pītaḥ śukla iti | <hi rend="bold">aṇava iti |</hi> aṇyante
<lb/>sparśādyavasthotpādanasāmarthyena śabdyanta ityaṇavaḥ | te cātyantasūkṣmatvādgra-
<pb n="72"/>
<lb/>haṇanikṣepaṇādyayogyatayā bhoktumaśakyāḥ | skandhanātskandhāḥ | skandhanaṃ ca
<lb/>grahaṇanikṣepaṇādivyāpāropayogitvam | aṇuḥ skandhaśca pudgalānāṃ pariṇāma-
<lb/>viśeṣaḥ | tatra dvyaṇukādiskandhavidāraṇena pudgalānāmaṇupariṇāmo jāyate |
<lb/>aṇvādīnāṃ mithaḥ saṃyogācca pudgalānāṃ skandhapariṇāmo jāyate | bhedo
<lb/>vidāraṇam | pṛthagbhūtānāmekatra saṃhananaṃ saṃghātaḥ | <hi rend="bold">kvaciditi |</hi> yathā tryaṇukā-
<lb/>dividāraṇādaṇūnāṃ saṃghātācca dvyaṇukādipariṇāmo jāyate | <hi rend="bold">taduktamiti |</hi>
<lb/>sūtrakṛdbhiriti śeṣaḥ | <hi rend="bold">guṇaparyāyeti |</hi> dravyaṃ dravyāntarādyena dharmeṇa bhidyate
<lb/>sa dravyānvayī dharmo guṇaḥ | yathā jñānatvādiḥ | tena hi jīvarūpaṃ dravyaṃ pudgalā-
<lb/>didravyebhyo bhidyate | pudgalāśca rūpatvenetaradravyebhyo bhidyante | kramabhāvī dravya-
<lb/>syāvasthāviśeṣaḥ paryāyaḥ | yathā jīvasya ghaṭajñānaṃ paṭajñānaṃ krodho māna
<lb/>ityādiḥ | pudgalānāṃ ca śvetakṛṣṇādiḥ | paryāyāṇāṃ dravyasyaivāvasthāviśeṣarūpa-
<lb/>tvātteṣu guṇā vartanta eva | bṛhaddravyasaṃgrahe guṇaparyāyalakṣaṇamuktaṃ yathā — sahabhāvī
<lb/>guṇo dharmaḥ kramabhāvī paryāyaḥ | ayamarthaḥ — dravyasya sahabhāvī yāvadvravyabhāvī
<lb/>yo dharmaḥ sa guṇa ucyate | yathā jīvadravyasyopayogākhyo guṇaḥ | pudgalasya
<lb/>grahaṇaṃ guṇaḥ | dharmāstikāyasya gatihetutvaṃ guṇaḥ | adharmāstikāyasya sthitihetutvaṃ
<lb/>guṇaḥ | kālasya vartanāhetutvaṃ guṇaḥ | yadaiva dravyamutpadyate tadaiva te dravyeṇa
<lb/>saha guṇā utpadyante | paurvāparyabhāva eva nāsti | guṇaguṇinoḥ samāna-
<lb/>sāmagrīkatvātsavyetaraviṣāṇavat | atha kramabhāvī ayāvaddravyabhāvī paryāyaḥ |
<lb/>yathā jīvasya narakādiparyāyāḥ | pudgalasya rūparasasparśādiparyāyāḥ | dharmasya vyañja-
<lb/>nārthaparyāyau | adharmasya vyañjanārthaparyāyau | ākāśasya vyañjanārthaparyāyā-
<lb/>viti | <hi rend="bold">dravyāśrayā iti |</hi> dvyaṇukādivyāvṛttaye nirguṇā ityuktam | teṣāṃ
<lb/>paramāṇvādidravyāśritatvāt | <hi rend="bold">dharmādharmeti |</hi> gatihetutvaṃ dharmasya guṇaḥ |
<pb n="73"/>
<lb/>sthitihetutvamadharmasya guṇaḥ | avagāhahetutvamākāśasya guṇaḥ | vartanāhetutvaṃ
<lb/>kālasya guṇaḥ | vartanā vartanaṃ dravyasya tattadavasthāviśeṣavaiśiṣṭyenāvasthānam |
<lb/>yathā taṇḍulānāmodanarūpeṇa payaso dadhirūpeṇa ca | bījasyāṅkurakāṇḍapatrapuṣpa-
<lb/>phalarūpeṇa ca | navīnasya vastuno jīrṇatākaraṇaṃ ca | evatsarvaṃ kālādhīnameva |
<lb/>guṇaṃ pradarśya paryāyaṃ pradarśayati — <hi rend="bold">tasyeti | uktarūpeṇa |</hi> pūrvoktatattadavasthāviśeṣa-
<lb/>vaiśiṣṭyena | <hi rend="bold">tadbhāva iti |</hi> dharmādīni dravyāṇi yena svarūpeṇa bhavanti tena
<lb/>rūpeṇa bhāvovasthānamityarthaḥ |
</p>
<p><hi rend="bold">tadāheti |</hi> sūtrakāra iti śeṣaḥ | <hi rend="bold">jīvājīveti |</hi> eṣāṃ sāmā-
<lb/>nyalakṣaṇānyucyante | cetanālakṣaṇo jīvaḥ | sa ca jñānādibhedādanekadhā
<lb/>bhidyate | tadviparyayalakṣaṇo'jīvaḥ | śubhāśubhakarmāgamadvāramāsravaḥ | ātma-
<lb/>karmaṇoranyonyāvayavānupraveśo bandhaḥ | āsravanirodhaḥ saṃvaraḥ | karmaikade-
<lb/>śasaṃkṣayo nirjarā | kṛtsnakarmaviyogo mokṣa iti | <hi rend="bold">audāriketi |</hi> kāyaḥ
<lb/>pañcavidhaḥ | taduktaṃ sūtrakāraiḥ — audārikavaikriyikāhārakataijasakārmaṇāni śarīrāṇi
<lb/>(ta. sū. 2 | 36) | śīryata iti śarīram | udāraṃ sthūlam | tatra bhavamaudāraṃ
<lb/>sthūlaśarīrasādhyaṃ karmādikam | tatprayojanamasyetyaudārikaṃ dṛśyamānametatsthūlaṃ
<lb/>śarīram | tadapekṣayā sūkṣmaṃ vaikriyikam | sāmarthyaviśeṣeṇānaṇoraṇutvāpāda-
<lb/>namamahato mahattvāpādanaṃ ca vikriyā | sā prayojanamasyeti vaikriyikam | etacca
<lb/>na dṛśyam | tadapekṣayāpi sūkṣmamāhārakam | āhriyate svīkriyate tadityāhārakam |
<lb/>etacca sūkṣmavastuparijñānārthaṃ svīkriyate | tadapekṣayāpi sūkṣmaṃ taijasam | tejasi
<lb/>bhavaṃ taijasam | tadapekṣayāpi sūkṣmaṃ kārmaṇam | etadatyantasūkṣmam | atra
<lb/>śabdādyupalabdhyabhāvaḥ | pañcavidhaśarīrasya karmanimittatvepi rūḍhivaśātkārmaṇa-
<lb/>śabdotraiva saṃketitaḥ | ayaḥpiṇḍegniparamāṇupraveśavattaijasakārmaṇayorvajrādāvapi
<note>3|259 — uttara <foreign xml:lang="en">for</foreign> ukta <foreign xml:lang="en">C.</foreign></note>
<pb n="74"/>
<lb/>praveśaḥ | eṣu pañcavidhaśarīreṣūttarottaraṃ vyāpakatvamadhikam | kāyādītyādipadena
<lb/>vāco manasaśca grahaṇam | ātmapradeśasaṃcalanaṃ yoga ityucyate | sa ca kāyika-
<lb/>vācikamānasikakarmarūpatrividhanimittabhedāttrividhaḥ | kāyayogo vāgyogo
<lb/>manoyoga iti | ayaṃ yoga evāsravaḥ | śarīrasaṃcalananimittamātmapradeśasaṃcalanaṃ
<lb/>kāyayogaḥ | vākpariṇāmābhimukhasyātmanaḥ pradeśasaṃcalanaṃ vāgyogaḥ | manaḥ-
<lb/>pariṇāmābhimukhasyātmanaḥ pradeśasaṃcalanaṃ manoyogaḥ | <hi rend="bold">yogapraṇāḍikayā |</hi>
<lb/>ātmapradeśasaṃcalanarūpayogadvāreṇa | yathā praṇālyā jalamāsravati tathātmaprade-
<lb/>śasaṃcalanena bahiḥsthāḥ karmapudgalā ātmapradeśamadhye praviśanti | <hi rend="bold">sa dvividha
<lb/>iti |</hi> yogo dvividha ityarthaḥ | <hi rend="bold">arhatsiddheti |</hi> arhat 1 siddha 2 ācārya 3
<lb/>upādhyāya 4 sādhu 5 nāmakā ye pañca parameṣṭhinasteṣu bhaktiḥ tapasi ruciḥ
<lb/>śrutasya śāstrasya vinayanaṃ śikṣaṇamityādikaḥ śubho manoyoga ityarthaḥ |
<lb/><hi rend="bold">etadviparīta iti |</hi> prāṇātipātacauryamaithunādiraśubhaḥ kāyayogaḥ | anṛtapa-
<lb/>ruṣāsabhyavacanādiraśubho vāgyogaḥ | vadhacintanerṣyāsūyādiraśubho manoyogaḥ |
<lb/><hi rend="bold">sasaṃrambham |</hi> saṃrambhaḥ prayatnaviśeṣaḥ |
</p>
<pb n="75"/>
<p><hi rend="bold">mithyādarśaneti |</hi> mithyādarśanādayonupadameva vakṣyante | mithyādarśa-
<lb/>nādibhirhetubhūtairayaṃ jīvātmā sūkṣmāṇāmekasmiñcharīre praviśatāmanantāvaya-
<lb/>vānāṃ pudgalānāmaṇudvyaṇukādīnāṃ karmarūpeṇa pariṇāmayogyānāmupaśleṣaṇamavi-
<lb/>bhāgena saṃbandhaṃ karoti | ayameva bandha ityucyate | mithyādarśanādyāve-
<lb/>śādārdrīkṛtasyātmanaḥ sarvato yogaviśeṣāduktarūpaiḥ pudgalaiḥ sahāvibhāgena
<lb/>saṃbandho bhavati | yathā pātraviśeṣe prakṣiptānāṃ vividharasabījapuṣpaphalānāṃ
<lb/>madirārūpeṇa pariṇāmo bhavati tathā pudgalānāmapyātmani sthitānāṃ
<lb/>yogakaṣāyavaśātkarmarūpeṇa pariṇāmo bhavatīti tātparyam | <hi rend="bold">taduktamiti |</hi>
<lb/>umāsvātivācakācāryeṇa sūtrakāreṇeti śeṣaḥ | <hi rend="bold">sakaṣāyatvāditi |</hi> kaṣāyeṇa
<lb/>krodhamānādinā saha vartata iti sakaṣāyaḥ | tasya bhāvaḥ sakaṣāyatvam | kaṣā-
<lb/>yasya mandamadhyatīvratvatāratamyena bandhepi tāratamyaṃ bhavati | karmapadamāvartate |
<lb/>ekaṃ pañcamyantamaparaṃ ṣaṣṭhyantam | karmaṇo hetorjīvaḥ sakaṣāyo bhavati | sakaṣā-
<lb/>yatvācca sa karmabhāvayogyānpudgalāngṛhṇāti sa bandha ityarthaḥ | ayaṃ ca jīva-
<lb/>karmaṇoḥ saṃbandhonādiriti nātra heturvicāraṇīyaḥ | etenāmūrtasya jīvasya
<lb/>mūrtena karmaṇā kathaṃ saṃbandho jāyata ityapāstam | <hi rend="bold">mithyākarmodayāditi |</hi>
<lb/>yadā mithyākarmaṇa udayo bhavati tadā parakṛtopadeśaṃ vinā svabhāvata eva
<lb/>jīvājīvādiṣu tattvabhūtārtheṣvaśraddhotpadyate tadekaṃ mithyādarśanam | paropadeśena
<lb/>jāyamānā aśraddhā dvitīyaṃ mithyādarśanam | <hi rend="bold">pṛthivyādīti |</hi> na viratiraviratiḥ |
<lb/>viratirnāma jñātvābhyupetyākaraṇam | akaraṇaṃ nivṛttiruparamo viratirityete
<lb/>paryāyāḥ | sā ca viratiḥ pṛthivyaptejovāyusthāvarajaṅgamarūpaṣaḍvidhapudgalāsti-
<lb/>kāyasyānupādānarūpā ṣaḍindriyasaṃyamanarūpā ca | anupādānamasvīkaraṇam |
<lb/>saṃyamanaṃ niyamanam | tadviparītā cāviratirarthāddvādaśavidhā-pṛthivyādipaṭko-
<pb n="76"/>
<lb/>pādānarūpā ṣaḍindriyāsaṃyamanarūpā ceti | <hi rend="bold">pañcasamitīti |</hi> samitiguptayonu-
<lb/>padaṃ mūla eva (3 | 316) vakṣyante | <hi rend="bold">krodhādiriti |</hi> ādipadena mānamāyālo-
<lb/>bhānāṃ grahaṇam | <hi rend="bold">kaṣāyāntāḥ |</hi> mithyādarśanāviratipramādakaṣāyāḥ | <hi rend="bold">prakṛtisthi-
<lb/>tīti |</hi> anena sūtreṇa bandhaścaturvidha ityuktamityanvayaḥ | tasya bandhasya vidhayaḥ pra-
<lb/>kārāḥ prakṛtyādayaścatvāraḥ | prakṛtibandhaḥ sthitibandhonubhavabandhaḥ pradeśabandhaśceti
<lb/>bandhacatuṣṭayaṃ bodhyam | tatra prakṛtibandhoṣṭavidhaḥ | tamāha — <hi rend="bold">yathetyādinā |</hi>
<lb/>prakṛtiḥ svabhāvaḥ | nimbasya kā prakṛtiḥ | tiktatā | guḍasya kā prakṛtiḥ |
<lb/>madhuratā | tadvadaṣṭavidhasya karmaṇaḥ svabhāvavaicitryeṇa prakṛtibandhasyāṣṭavidhatvaṃ
<lb/>bhavati | jñānāvaraṇa (1) darśanāvaraṇa (2) vedanīya (3) mohanīya
<lb/>(4) āyuḥ (5) nāma (6) gotra (7) antarāya (8) bhedenāṣṭavidhaṃ
<lb/>karmocyate | tatra jñānāvaraṇasya svabhāvorthānavagamaḥ | etatkarmādityaprabhācchā-
<lb/>dakameghavajjñātṛtvaśaktimāvṛṇoti | darśanāvaraṇasya svabhāvorthānālocanam |
<lb/>etatkarma pradīpaprabhātirodhāyakakumbhavaddarśanamāvṛṇoti | vedanīyasya sadasadrūpasya
<lb/>svabhāvaḥ sukhaduḥkhasaṃvedanam | etatkarma sukhaṃ duḥkhaṃ cotpādayati | yathāsidhā-
<lb/>rāgatasya madhuno lehanaṃ mādhuryarasāsvādanena sukhaṃ jihvātodanena duḥkhaṃ cotpā-
<lb/>dayati tadvat | mohanīyaṃ darśane cāritre ca mohamutpādayati | ādyasya svabhāva-
<lb/>stattvārthāśraddhānam | etatkarma durjanasaṅgavattattvārthe'śraddhāmutpādayati | dvitīyasya
<lb/>svabhāvosaṃyamaḥ | asaṃyama indriyaniyamanābhāvaḥ | etatkarma tvācaraṇa indri-
<lb/>yāṇāmavyavasthāmutpādayati madyamadavat | āyurnāmakakarmaṇaḥ svabhāvo bhava-
<note>3|290 — guptiprabhṛtiṣu <foreign xml:lang="en">for</foreign> guptiṣu <foreign xml:lang="en">D.</foreign></note>
<pb n="77"/>
<lb/>dhāraṇam | etatkarma dehaṃ dhārayati | yathā jalaṃ taritṝṇāṃ manuṣyapaśvādīnāṃ dehaṃ
<lb/>dhārayati tadvat | nāmasaṃjñakakarmaṇaḥ svabhāvo nārakādināmakaraṇam | etatkarma
<lb/>citrakāravannānāvidhāḥ saṃjñā ādhatte | gotrābhidhasya karmaṇaḥ svabhāva uccanīca-
<lb/>saṃśabdanam | etatkarma kumbhakāro ghaṭeṣviva śarīra uccanīcāvasthāṃ saṃpādayati |
<lb/>antarāyakarmaṇaḥ svabhāvo vighnotpādanam | etatkarma kṛpaṇavaddānādiṣu vighnamutpā-
<lb/>dayati | <hi rend="bold">dravyakarmeti |</hi> dravyarūpaṃ yatkarma dharmādharmākhyaṃ tasya yevāntarabhedā-
<lb/>steṣāṃ mūlasvabhāvaṃ jñātvāṣṭavidheṣu prakṛtibandheṣvīdṛśoyamiti vedanīya ityarthaḥ |
<lb/><hi rend="bold">ādya iti |</hi> ādyaḥ prakṛtibandho jñānāvaraṇādibhedairaṣṭavidho jñeyaḥ | āvṛṇo-
<lb/>tyanenetyāvriyateneneti vā āvaraṇam | tacca jñānadarśanābhyāṃ pratyekamabhisaṃba-
<lb/>dhyate | vedayati vedyata iti vā vedanīyam | mohayati muhyateneneti vā moha-
<lb/>nīyam | etyanena nārakādibhavamityāyuḥ | namayati nānāyoniṣu nārakādi-
<lb/>paryāyaiḥ śabdayatyātmānamiti nāma | ṇama prahvatve śabde ca | namyateneneti
<lb/>vā | gūyata uccairnīcaiśca śandyata iti gotram | dātṛdeyādīnāmantaraṃ madhyametī-
<lb/>tyantarāyaḥ | ekenātmapariṇāmenādīyamānāḥ pudgalā jñānāvaraṇādyanekabhedaṃ prati-
<lb/>padyante sakṛdupabhuktānnapariṇāmarasarudhirādivat | <hi rend="bold">tadbhedamiti |</hi> jñānāvaraṇādī-
<lb/>nāmaṣṭānāṃ karmaṇāṃ pratyekaṃ ye bhedāsteṣāṃ saṃgrahaṃ sūtrakāraḥ pañcanavadvītyādisūtreṇa
<lb/>kṛtavānityarthaḥ | jñānāvaraṇaṃ pañcavidham | darśanāvaraṇaṃ navavidham | vedanīyaṃ
<lb/>dvividham | mohanīyamaṣṭāviṃśatividham | āyuścaturvidham | nāma dvicatvāriṃśa-
<lb/>dvidham | gotraṃ dvividham | antarāyaḥ pañcavidhaḥ | eteṣāṃ bhedānāṃ pratyekaṃ svarūpaṃ
<lb/>sarvārthasiddhau pradarśitaṃ tata eva draṣṭavyam | sthitibandhamāha — <hi rend="bold">yathājeti |</hi> yathājā-
<lb/>gomahiṣyādikṣīrāṇāṃ pratiniyatakālaṃ mādhuryasvabhāvo na vihanyate tathāṣṭānāṃ
<lb/>karmaṇāmapi pratiniyatakālaṃ svabhāvo na vihanyate | tāvatkālaparyantaṃ sthitibandhaḥ |
<pb n="78"/>
<lb/>tatra karmacatuṣṭayasya svabhāvāvighātakāla āditastisṛṇāmityanena sūtreṇoktaḥ |
<lb/>sāgaropamaṃ kālaparimāṇaviśeṣaḥ | koṭīnāṃ koṭyaḥ koṭikoṭyaḥ | parotkṛṣṭā |
<lb/>āditastisṛṇāṃ karmaṇāṃ jñānāvaraṇadarśanāvaraṇavedanīyānāmantarāyasya ca triṃśa-
<lb/>tsāgaropamakoṭikoṭikālaparyantamutkṛṣṭā sthitirbhavati | tāvatkālaparyantaṃ teṣāṃ
<lb/>svabhāvo na vihanyate | <hi rend="bold">ityādīti |</hi> yathoktaṃ sūtrakāraiḥ — saptatirmohanasya
<lb/>(ta. sū. 8 | 15) | mohanīyasya karmaṇaḥ saptatisāgaropamakoṭikoṭyaḥ parā
<lb/>sthitirbhavati | viṃśatirnāmagotrayoḥ (ta. sū. 8 | 16) | nāmagotrayoḥ karma-
<lb/>ṇorviṃśatisāgaropamakoṭikoṭyaḥ parā sthitirbhavati | trayastriṃśatsāgaropamāṇyā-
<lb/>yuṣaḥ (ta. sū. 8 | 17) | āyuḥkarmaṇastrayastriṃśatsāgaropamaparyantaṃ parā
<lb/>sthitirbhavati | ayaṃ karmaṇa utkṛṣṭasthiteḥ kāla uktaḥ | jaghanyasthiteḥ kālastu
<lb/>aparā dvādaśamuhūrtā vedanīyasya (ta. sū. 8 | 18) ityādisūtrairuktastata eva
<lb/>draṣṭavyaḥ | yathā durdāntasya mattasya gajādeḥ kiṃcitkālaparyantaṃ svabhāvo na pracyavate
<lb/>tathā triṃśatsāgaropamādyuktakālaparyantaṃ svīyasvabhāvo na pracyavata ityarthaḥ | anu-
<lb/>bhavabandhamāha — <hi rend="bold">yathājeti |</hi> pradeśabandhamāha — <hi rend="bold">karmabhāveti |</hi> pūryante galanti
<lb/>ceti pudgalāḥ | karmarūpeṇa pariṇatā ye pudgalāstadrūpā ye skandhā dvyaṇukādayasteṣā-
<lb/>manantāvayavānāmātmāvayaveṣu nīrakṣīranyāyenānupraveśaḥ pradeśabandha ucyate |
</p>
<p>saṃvaraṃ lakṣayati — <hi rend="bold">āsraveti |</hi> āsrava ātmanaścalanam | idameva yogapade-
<lb/>nocyate | tasya nirodhe hi karmapudgalānāmātmani praveśo na saṃbhavati | <hi rend="bold">saṃcāreti |</hi>
<lb/>karmapudgalānāṃ yaḥ saṃcāraḥ praveśastatkāraṇībhūtādyogātsakāśādātmano gopanaṃ
<pb n="79"/>
<lb/>rakṣaṇaṃ guptirityucyate | <hi rend="bold">ayanaṃ</hi> vartanam | <hi rend="bold">seryābhāṣeti |</hi> īryāsamitirbhāṣāsa-
<lb/>mitireṣaṇāsamitirādānasamitirutsargasamitiśceti pañcavidhetyarthaḥ | <hi rend="bold">loketi |</hi>
<lb/>lokairativāhite janapādakṣuṇṇe | anena jantūnāṃ viralatvaṃ sūcitam | sūrya-
<lb/>kiraṇaiḥ spṛṣṭe prakāśite mārge jantūnāṃ rakṣaṇārthaṃ mārgamālokya jantūnāṃ yathā
<lb/>pīḍā na bhavettathā pādavinyāsaḥ kartavyaḥ | iyamīryāsamitirucyate | <hi rend="bold">anavadya-
<lb/>mṛtaṃ sarveti |</hi> anavadyamanindyamṛtaṃ satyaṃ sarvajanahitakārakaṃ mitaṃ ca yadbhāṣaṇaṃ
<lb/>kriyate sā bhāṣāsamitirucyate | anavadyamṛtamityasya sthāne'padyatāṃ gatamiti
<lb/>pāṭhaḥ pustakāntare dṛśyate | pādavedhakārthakasya padyaśabdasya vedhakamātrārthakatvamatra
<lb/>lakṣaṇayā | avedhakatvaṃ prāptamityarthaḥ | vedhājanakamiti yāvat | atha vā gadyā-
<lb/>tmakaṃ na tu padyātmakam | yathā gadyācchīghraṃ vaiśadyena cārthapratītirna tathā padyādi-
<lb/>tyāśaya iti kecit | iyaṃ bhāṣāsamitirvācaṃyamānāṃ maunavratināṃ priyetyarthaḥ |
<lb/><hi rend="bold">dvicatvāriṃśateti |</hi> dvicatvāriṃśatsaṃkhyākairbhikṣādoṣairadūṣitasyānnasya yadgrahaṇaṃ
<lb/>seṣaṇāsamitirucyate | <hi rend="bold">āsanādīnīti |</hi> dhyāyanmunirāsanādīnyādāvavalokya
<lb/>tadgrahaṇārthaṃ samullaṅghanāvaśyakatve yatnataḥ prāṇipīḍāparihāreṇa gṛhṇīyāt gṛhītvā
<lb/>prasthāpayeccetyevaṃrūpādānasamitirucyate | <hi rend="bold">kapheti |</hi> kaphādayaḥ śarīragatā-
<lb/>styājyāḥ padārthā janturahite bhūpradeśe yattyajyante sotsargasamitirucyate | etāḥ
<lb/>pañca samitayo viditajīvasthānasya muneḥ prāṇipīḍāparihārābhyupāyā bhavanti |
<note>3|322 — apadyatāṃ gatā sarvajanīnā mitabhāṣaṇā <foreign xml:lang="en">for</foreign> anavadya0 ṇam <foreign xml:lang="en">D.</foreign></note>
<pb n="80"/>
<lb/>evaṃvidhasya ca karmāsravābhāvātsaṃvaro bhavati |
</p>
<p>nirjarāṃ lakṣayati — <hi rend="bold">arjitasyeti |</hi> pūrvasaṃpāditasya karmaṇastapodhyānajapādi-
<lb/>bhirnirjaraṇaṃ kṣapaṇaṃ nirjaretyucyate | <hi rend="bold">keśollañcanādikaṃ tapa iti |</hi> ulluñcanamu-
<lb/>tpāṭanam | yadyapi tapobhyudayasādhanatvādabhyudayāṅgaṃ bhavati tathāpi tasya nirjarā-
<lb/>ṅgatvamapīṣyate | ekasyānekakāryakāritve bādhakābhāvāt | yathāgnirekopi kledana-
<lb/>bhasmāṅgārādiprayojano bhavati tadvat | <hi rend="bold">yatkarma tapobalāditi |</hi> anudayāva-
<lb/>sthasyāpi karmaṇa udayāvasthāṃ haṭhātsaṃpādayati tapasvī tapobalādeva |
</p>
<p>mokṣaṃ lakṣayati — <hi rend="bold">mithyādarśaneti |</hi> saṃvaro nirjarā ceti mokṣe hetu-
<lb/>dvayam | tatra saṃvareṇa karmapudgalānāṃ jīvātmani praveśābhāvādabhinavaka
<lb/>rmābhāvaḥ | saṃcitasya ca nirjarayā kṣapaṇam | evaṃ kṛtsnakarmavimokṣe mokṣaḥ
<lb/>sidhyati | <hi rend="bold">tadanantaramiti |</hi> kṛtsnakarmakṣayānantaramityarthaḥ | ālokā-
<pb n="81"/>
<lb/>ntādityatrāṅabhividhyarthakaḥ | ūrdhvagamane hetucatuṣṭayaṃ darśayati — <hi rend="bold">yatheti |
<lb/>tasmin |</hi> hastadaṇḍādisaṃyoge | <hi rend="bold">praṇidhānaṃ</hi> yogaḥ | <hi rend="bold">tadabhāvepi |</hi> muktā-
<lb/>vasthāyāṃ praṇidhānābhāvepi | <hi rend="bold">apetamṛttikābandham |</hi> jalakledaviśleṣṭamṛtti-
<lb/>kāsaṃbandham | tena hyapagatagauravaṃ svābhāvikalaghutvenordhvaṃgacchati | <hi rend="bold">eraṇḍeti |</hi>
<lb/>bījakośabandhacchedāderaṇḍabījasyordhvaṃ gatirdṛśyata iti prasiddham | tadvanmanuṣyā-
<lb/>dibhavaprāpakagatijātināmādisakalakarmabandhacchedānmuktasyordhvaṃ gatiravasīyate |
<lb/><hi rend="bold">āviddheti |</hi> kulālaprayogāpāditahastadaṇḍacakrasaṃyogenotpāditabhramaṇamāvi-
<lb/>ddham | <hi rend="bold">gatasamasteti |</hi> gatāḥ samastāḥ kleśāstadvāsanā ca yasyāta evānāvṛtaṃ
<lb/>jñānaṃ yasyāta eva sukhaikatānasyātmano yatsvābhāvikamuparideśāvasthānaṃ sā
<lb/>muktirityarthaḥ | atra kṛtsnakarmavimokṣaṇaṃ mokṣa iti pūrvamatameva yuktam |
<lb/>mokṣaśabdārthānuguṇyāt | <hi rend="bold">uktānīti |</hi> jīvājīvāsravabandhasaṃvaranirjaramokṣa-
<pb n="82"/>
<lb/>rūpāṇi sapta tattvānītyarthaḥ | <hi rend="bold">saṃgrahe |</hi>
</p>
<p><lg><l>vistareṇopadiṣṭānāmarthānāṃ tattvasiddhaye |</l>
<l>samāsenābhidhānaṃ yatsaṃgrahaṃ taṃ vidurbudhāḥ ||</l></lg>
<lb/>ityuktalakṣaṇalakṣite |
</p>
<p><hi rend="bold">saptabhaṅginayākhyamiti |</hi> saptānāmastitvanāstitvādīnāmekatra vastuni mitho
<lb/>virodhasya yo bhaṅgo yugapadekatra sarveṣāṃ samuccayaḥ sosminnastīti saptabhaṅgī |
<lb/>atha vā saptānāṃ sāṃkhyādyuktānāmastitvādyekāntānāṃ bhaṅgaḥ saptabhaṅgaḥ | sosminnasti
<lb/>pratipādyatayā vidyata iti saptabhaṅgī | tādṛśo nayo yuktiḥ | saptabhaṅganaya iti
<lb/>pāṭhe saptabhaṅge naya iti saptamīsamāsaḥ | saptabhaṅgīnayākhyamiti pāṭhe saptānāṃ
<lb/>bhaṅgānāṃ syādastītyādīnāṃ prakāraviśeṣāṇāṃ samāhāraḥ saptabhaṅgī | tādṛśo
<lb/>naya ityarthaḥ | <hi rend="bold">syādastīti |</hi> syācchabdoyamanekāntadyotakaḥ kathaṃcidityarthako
<lb/>nipātaḥ | yadi hi ghaṭāderastitvameva cetkulālavyāpāronarthakaḥ prasajyate |
<lb/>evaṃ ghaṭādernāstitvameva cettathāpi kulālavyāpārasyānarthakyameva | asatsva-
<lb/>bhāvasya hi vyāpārasahasreṇāpyastitvaṃ saṃpādayituṃ na śakyate śaśaśṛṅgā-
<lb/>deriva | evaṃ vidyamānasyaiva vastunaḥ prāptyarthaṃ prayatno loke dṛśyate | yathā
<lb/>nidāghe candanasya gharṣaṇe lepane ca sopi viphalaḥ syāt | vastunaḥ sattvameva
<lb/>svabhāvaśceddhṛṣṭatvalisatvādinā prāpyena rūpeṇāpi candanasya pūrvaṃ sattvāt | asa-
<lb/>ttvameva svabhāvaścetprāpyaṃ ghṛṣṭatvādirūpaṃ prayatnenāpi naiva prāpyeta | evamātapani-
<lb/>vāraṇādyarthaṃ chatradhāraṇādiḥ prayatno dṛśyate sopi viphalaḥ syāt | vastunaḥ sattvameva
<lb/>svabhāvaścedātapasya yatsaṃtāpātiśayajanakatvaṃ nivāraṇīyaṃ rūpaṃ tena rūpeṇa sadā
<lb/>sattvātkṛtepi prayatne kiṃ syāt | asattvameva svabhāvaścetsaṃtāpātiśayajanakatvena
<lb/>rūpeṇāpyasattvātkimarthaṃ prayatna iti | ato'gatyā sadānekarūpatvameva vastuna
<lb/>āstheyam | anekarūpatve tu prāpyarūpasyāsattvepi tatrāsattvaikāntābhāvena yatnaḥ
<lb/>saphalaḥ | evaṃ nivāraṇīyasya rūpasya sattvepi tatra sattvaikāntābhāvena nivāraṇārthaṃ
<lb/>prayatnaḥ saphala iti | yadyapyekasminvṛkṣegrāvacchedena kapisaṃyogo na mūlāvacche-
<pb n="83"/>
<lb/>deneti saṃyogasya sattvamasattvaṃ ca yugapadeva naiyāyikādibhirapi svīkriyate tathā-
<lb/>pyavacchedakabhedena tat | jainaistu niravacchinnamapratihatameva sarvatra sattvamasattvaṃ ca
<lb/>svīkriyata iti viśeṣaḥ | kiṃ ca kapisaṃyogasyāvacchedakaṃ vṛkṣāgraṃ kimavacchedena
<lb/>vartate | mūlābhāvāvacchedena cetsa kimavacchedenetyanavasthāyāmantyāsiddhau sarvāsi-
<lb/>ddherādyaḥ kapisaṃyoga eva niravacchinno naiyāyikairapi svīkāryaḥ syāditi |
</p>
<p>anye tu vyācakṣate — sarvo hi ghaṭādiḥ padārthaḥ svakīyairdravyakṣetrakālabhāvairasti
<lb/>parakīyairnāsti ca | yathā puṇyagrāme vasantaṛtau vidyamānaḥ pārthivaḥ śyāmo ghaṭo
<lb/>dravyataḥ pārthivattvenāstyāpyatvena nāsti | kṣetrataḥ puṇyagrāmasthatvenāsti kāśyādi-
<lb/>sthatvena nāsti | kālato vāsantikatvenāsti śaiśiratvena nāsti | bhāvataḥ
<lb/>śyāmatvenāsti raktatvena nāsti | tathā ca svakīyairdravyādibhirastīti vidhikalpanayā
<lb/>parakīyairdravyādibhirnāstīti niṣedhakalpanayā ca sarve padārthā bhāvābhāvātmakā
<lb/>anaikāntikāḥ | ekānto niścayaḥ | sattvasyāsattvasya vā niścayo nāsti |
<lb/>etādṛśā eva sarve padārthā ityartha iti |
</p>
<p>jainavyatiriktāḥ sarve ekāntavādinaḥ | te ca saptavidhāḥ | tatra satkārya-
<lb/>vādinaḥ sāṃkhyāḥ (1) padārthānāṃ sarvadāstitvameveti vadanti | śūnyavā-
<lb/>dino bauddhaviśeṣā mādhyamikāḥ (2) padārthānāṃ nāstitvamevetyāhuḥ | asa-
<lb/>tkāryavādino naiyāyikādayaḥ (3) padārthānāmutpatteḥ pūrvamabhāva utpattyanantaraṃ
<lb/>sattvaṃ tato nāśe punarabhāva iti kālabhedena padārthānāṃ sattvamasattvaṃ ca
<lb/>manyante | jagato māyopādānakatvaṃ manyamānā māyāvedāntinaḥ (4) padārthā-
<lb/>nāmanirvācyatvamācakṣate | yato māyikaṃ mṛgajalādi pratītikālepi nāstīti
<lb/>paścādbādhyate | ataḥ padārthānāṃ sattvakāla eva vastuto'sattvam | astitvanā-
<lb/>stitvayormitho viruddhayoryugapadvācā vaktumaśakyatvenānirvācyā eva padārthā iti
<lb/>tadabhiprāyaḥ | kecinmāyāvedāntina (5) eva sāṃkhyoktaṃ padārthānāṃ sattvaṃ svīku-
<lb/>rvanto māyikatvenānirvācyatvaṃ pratipedire | anye ca māyāvedāntinaḥ (6) śūnya-
<lb/>vādyuktaṃ padārthānāṃ nāstitvaṃ svīkurvanto māyikatvenānirvācyatvaṃ bruvate | apare
<lb/>ca māyāvedāntino (7) naiyāyikādyuktaṃ padārthānāṃ kālabhedena sattvamasattvaṃ
<lb/>ca svīkurvanto māyikatvenānirvācyatvamaṅgīkurvate | ekāntavādinaścaite sāṃkhyā-
<lb/>dayaḥ sapta ghaṭādipadārthānāṃ svarūpapradarśanakāle svasvamatānusāreṇa ghaṭosti
<lb/>ghaṭo nāstītyevaṃ pratipādayanti | jaināstu tattaduktamaṅgīkṛtya kevalaṃ tatra syātpa-
<lb/>daprakṣepaṃ kurvanti | yathā sāṃkhyairghaṭostītyuktestīti satyameva paraṃ tu na niścitaṃ
<lb/>tatsvarūpam | ataḥ syādastīti vaktavyamiti |
</p>
<pb n="84"/>
<p><hi rend="bold">tadvidhāneti |</hi> ghaṭādipadārthānāṃ vidhirūpeṇa pratipādanecchāyāmastīti prayogo
<lb/>bhavati | niṣedharūpeṇa pratipādanecchāyāṃ nāstīti prayogo bhavati | evaṃ sarvatrohyam |
<lb/><hi rend="bold">samudāyaḥ |</hi> asti nāstīti rūpadvayasamudāyaḥ | <hi rend="bold">aśaktitaḥ |</hi> astitvanāstitvayo-
<lb/>rviruddhayoryugapadvaktumaśakyatvāt | <hi rend="bold">tiṅantapratirūpakaḥ |</hi> varṇānupūrvyā kriyāpada-
<lb/>sadṛśaḥ | <hi rend="bold">vākyeṣviti |</hi> arthayogitvātsārthakatvāt | gamyaṃ vidheyam | syādastī-
<lb/>tyādivākyeṣu tiṅantapratirūpakaḥ syādityayaṃ nipātaḥ sārthakatvādanekāntadyotakaḥ
<lb/>sanvidheyasyāstītyāderviśeṣaṇaṃ bhavati | syādityasyaikāntārthakatve tu tasya sārtha-
<lb/>katvaṃ na syādityarthaḥ | tadāha — <hi rend="bold">yadīti | syādvāda iti |</hi> kimā kiṃśabdena
<lb/>vṛttaṃ niṣpannaṃ kathamityavyayam | tasya cidvidheścidityanena yogātkathaṃciditi
<lb/>bhavati | kathaṃcidastītyukte sarvathaikāntasyāstītyādiniścayasya tyāgādayaṃ syādvādaḥ
<lb/>sidhyati | ayaṃ ca syādvādaḥ pūrvoktasaptabhaṅginayāpekṣayā idaṃ heyamidamādeyamiti
<lb/>bhedāya kalpate | vastuno niścitasvarūpatve tu tasya heyatvamādeyatvaṃ ca na saṃbhava-
<note>3|388 — aheya <foreign xml:lang="en">for</foreign> ādeya <foreign xml:lang="en">D.</foreign></note>
<pb n="85"/>
<lb/>tītyarthaḥ | tadevāha — <hi rend="bold">yadi vastviti |</hi> idamanupadamevopapāditam | <hi rend="bold">prāptā-
<lb/>prāpaṇīyatvāditi |</hi> aprāptaṃ hi vastu pravṛttyādiprayatnena prāpaṇīyaṃ bhavati |
<lb/>na tu pūrvameva prāptam | tathā hātuṃ yogyasya hānaṃ saṃbhavati na tvaheyasya | <hi rend="bold">samasti |</hi>
<lb/>saṃbhavati | <hi rend="bold">virodhācceti |</hi> ghaṭo nāstītyapi prayogo nopapadyata iti śeṣaḥ |
<lb/><hi rend="bold">sanneva |</hi> satsvarūpa eva |
</p>
<p><hi rend="bold">anekāntātmakamiti |</hi> yato ghaṭādirarthaḥ sarvasaṃvidāmastināstītyā-
<lb/>disarvajñānānāṃ gocaro viṣayo bhavati tato ghaṭādi vastvanekāntātmakaṃ sidhyati |
<lb/>ekāntasvarūpatve tu tādṛśasyaikasyaiva jñānasya viṣayaḥ syānna sarvavidhasya jñānasya |
<lb/>ghaṭādirartho hyastītyādīnāṃ pūrvoktānāṃ saptavidhajñānānāṃ viṣayo bhavati |
<lb/>tatrānekāntātmakasya ghaṭādyarthasya satsvarūpamekadeśaḥ | asatsvarūpamekade-
<lb/>śāntaram | ghaṭostītyeko nayaḥ | nāstītyaparaḥ | nayo nītirnyāya iti paryāyāḥ |
<lb/>nīyate paricchidyata ekadeśaviśiṣṭorthoneneti nayaḥ | devasūripādairapyuktam —
<pb n="86"/>
<lb/>nīyate yena śrutākhyapramāṇaviṣayīkṛtasyārthasyāṃśatastaditarāṃśaudāsīnyataḥ sa prati-
<lb/>patturabhiprāyaviśeṣo naya iti | ghaṭostyeveti durnayaḥ | durnayatvaṃ cāsya mithyārū-
<lb/>patvāt | nāstitvarūpasya satopi dharmāntarasyaivakāreṇa nihnavānmithyārūpatvam |
<lb/>ghaṭostīti nayaḥ | na cāsya durnayatvam | nāstitvādidharmāntareṣu gajanimī-
<lb/>likāvalambanenaudāsīnyāṅgīkārāt | nāpi pramāṇatvam | syācchabdāprayogeṇa
<lb/>dharmāntarāṇāmasūcanāt | syādastīti tu pramāṇavākyam | evaṃ syānnāstītyā-
<lb/>dyapi | śrutavartmani pramāṇamārge ekaniṣṭhānāṃ pramāṇapratipannārthaikadeśaparāmarśasva-
<lb/>rūpāṇāmanekeṣāṃ nyāyānāṃ pravṛttau satyāṃ saṃpūrṇasya sakalasvarūpaviśiṣṭasyārthasya
<lb/>niścāyakaṃ syādastītyādyuktaṃ ghaṭādi vastu pramāṇasiddhamucyate | yathā viśakalitānāṃ
<lb/>muktāmaṇīnāmekasūtrānusyūtānāṃ hāravyapadeśa evaṃ pṛthagabhisaṃdhīnāmanekeṣāṃ
<lb/>nayānāṃ syādvādalakṣaṇaikasūtraprotānāṃ śrutākhyapramāṇavyapadeśa iti bodhyam |
<lb/><hi rend="bold">anyonyeti |</hi> pravādā darśanāni | yathānyāni sāṃkhyādidarśanāni matsaragra-
<lb/>stāni | kutaḥ | anyonyapakṣapratipakṣabhāvāt | sāṃkhyasya hi satkāryamiti pakṣaḥ |
<lb/>sa evāsatkāryavādino naiyāyikasya pratipakṣaḥ | mitho virodhādityarthaḥ | tathā-
<lb/>rhato jinasya samayaḥ siddhānto na pakṣapātī | matsarābhāvāt | tatra hetugarbhaṃ
<lb/>viśeṣaṇaṃ nayānaśeṣānaviśeṣamicchanniti | anekāntavādasya sarvanayātmakatvāt |
<lb/>yathā samīcīnaṃ madhyasthaṃ nyāyanirṇetāramāsādya parasparaṃ vivadamānā api vādino
<lb/>vivādādviramante tathā mitho viruddhā api nayāstvatsiddhāntamupetya syācchabda-
<lb/>prayogopaśamitavirodhāḥ santaḥ parasparaṃ suhṛdbhāvenāvatiṣṭhante | tathā cārhatsamaye
<lb/>na kvāpi pakṣapāta iti tātparyam |
</p>
<p><hi rend="bold">balabhogeti |</hi> taduktamanyatrāpi —
</p>
<p><lg><l>antarāyā dānalābhavīryabhogopabhogagāḥ |</l>
<pb n="87"/>
<l>hiṃsā ratyaratī bhītirjugupsā śoka eva ca ||</l></lg>
</p>
<p><lg><l>kāmo mithyātvamajñānaṃ nidrā cāviratistathā |</l>
<l>rāgo dveṣaśca no doṣāsteṣāmaṣṭādaśāpyamī ||</l></lg> iti |
<lb/>eteṣṭādaśa doṣā yasya na santi sa jino devo guruḥ samyaktattvajñā-
<lb/>nopadeśaka ityarthaḥ | <hi rend="bold">jñāneti |</hi> saṃmoharahitaṃ jñānaṃ samyagjñānam | arhadupadi-
<lb/>ṣṭerthe viśvāsaḥ samyagdarśanam | cāritraṃ pāpakarmabhyo viratiḥ | jagati sarvatattvānāṃ
<lb/>moharahitaṃ jñānaṃ jinoktau viśvāsaḥ pāpakarmabhyo viratiścetyetānyapavargasya mokṣasya
<lb/>vartanī mārga ityarthaḥ | <hi rend="bold">syādvādasyeti |</hi> vastunonekarūpatvaṃ pūrvoktaprakāreṇa
<lb/>pratyakṣamanubhūyata eva | upāditsājihāsoddeśena pravṛttinivṛttidarśanālliṅgādvastu-
<lb/>nonekarūpatvamanumānenāpi sidhyatītyarthaḥ | <hi rend="bold">nityānityeti |</hi> yathā sattvāsattva-
<lb/>viṣaye syādvāda uktastathā nityatvānityatvādiviṣayepi | yathā jīvādayorthāḥ
<lb/>syānnityāḥ syādanityāḥ syānnityānityāḥ syādavācyāḥ syānnityā avācyāḥ
<lb/>syādanityā avācyāḥ syānnityānityā avācyā iti | <hi rend="bold">naveti |</hi> jīvājīva-
<lb/>puṇyapāpāsravasaṃvarabandhanirjaramuktirūpāṇi tattvāni nava | eteṣu puṇyasya saṃvare-
<lb/>ntarbhāve pāpasya cāsraventarbhāve sapta tattvāni bhavanti | eteṣāṃ tattvānāṃ śraddhā-
<lb/>pūrvakena moharahitena samyagjñānena cāritrayogyatā saṃpadyate | taduktam —
</p>
<p><lg><l>etāni tatra tattvāni yaḥ śraddhatte sthirāśayaḥ |</l>
<l>samyaktvajñānayogena tasya cāritrayogyatā ||</l></lg> iti |
<note>3|416 — tamaḥ <foreign xml:lang="en">for</foreign> bhīḥ <foreign xml:lang="en">D.</foreign></note>
<pb n="88"/>
<lb/>tasyāṃ ca satyāṃ pāpakarmabhyo viratau mokṣaḥ saṃpadyate | <hi rend="bold">labdheti |</hi> jñānaṃ
<lb/>darśanaṃ vīryaṃ sukhaṃ cetyanantacatuṣkaṃ pāpakarmavirāmādyena labdhamata eva ca yo-
<lb/>nena lokasaṃbaddhenākāśena gūḍho dṛḍhasaṃbaddho na bhavati tādṛśasyātmanoṣṭakarma-
<lb/>kṣayāduparyalokākāśe gacchato yā vyāvṛttiśūnyatā jāyate saiva muktiḥ | <hi rend="bold">sara-
<lb/>joharaṇā iti |</hi> rajo hriyateneneti rajoharaṇaṃ picchikā saṃmārjanīviśeṣaḥ |
<lb/>tena sahitāḥ | luñcitā utpāṭitā mūrdhajāḥ keśā yaistādṛśāḥ śvetāmbarāḥ | ete
<lb/>ca na raktāmbarā nāpi digambarāḥ | digambarānāha — <hi rend="bold">luñcitā iti |</hi> pāṇi-
<lb/>pātrāḥ | pāṇau pātraṃ pāṇireva vā pātraṃ yeṣāṃ tādṛśāḥ | annadāturgṛha ūrdhvāśina
<lb/>ete jainasādhavaḥ | <hi rend="bold">bhuṅkta iti |</hi> kevalī pūrvoktakevalajñānavānbhojanarahitaḥ |
<lb/>kiṃ cāsmindigambaramate strīṇāṃ mokṣo nāsti | tāsāṃ tu puṃjanmagrahaṇottaraṃ
<lb/>mokṣa iti ||
</p>
<trailer>|| iti sarvadarśanasaṃgrahavyākhyāyāṃ darśanāṅkurābhidhāyāṃ jainadarśanaṃ samāptam ||</trailer>
</div>
<div n="4">
<pb n="89"/>
<p><hi rend="bold">vikalpa iti |</hi> yatra samuccayo na saṃbhavati tatra vikalpaḥ kriyate | yathodite
<lb/>juhoti anudite juhotīti | atrādyena vākyena sūryodayottaraṃ homo vidhīyate |
<lb/>dvitīyena tu sūryodayātprāk | uditānuditahomayośca yugapadasaṃbhavena samuccayā-
<lb/>saṃbhavādvikalpaḥ kenacidudite kenacidanudita iti | tadvadatra kuto netyarthaḥ |
<lb/><hi rend="bold">kriyā hīti |</hi> yatsādhyaṃ tatkartrādibhedena prakāradvayena sādhayituṃ śakyata iti
<lb/>tatra vikalpostu nāma | yattu siddhaṃ tattadanyatareṇaikenaiva prakāreṇa siddhamiti na
<lb/>kathamapi siddhavastuni vikalpaḥ saṃbhavatītyarthaḥ | <hi rend="bold">dravyātmaneti |</hi> mṛd dravyam |
<lb/>mṛtpiṇḍaḥ kapālaṃ ghaṭa iti paryāyāḥ | tatra mṛtpiṇḍāvasthāyāṃ mṛdrūpeṇa dravyātmanā
<lb/>sattvaṃ kapālādiparyāyarūpeṇāsattvam | evaṃ kapālāvasthāyāṃ mṛdrūpeṇa sattvaṃ mṛtpi-
<lb/>ṇḍaghaṭādirūpeṇāsattvaṃ bodhyam | <hi rend="bold">pratiyogibhedeneti |</hi> yathā tryaṇukaṃ dvyaṇukā-
<lb/>pekṣayā mahat caturaṇukāpekṣayā cālpamiti dvyaṇukacaturaṇukarūpapratiyogibheda
<lb/>ityāśayaḥ | evaṃ ca viruddhayorekatra samāveśaḥ kartṛbhedena deśabhedenāvasthābhedena
<lb/>kālabhedena pratiyogibhedena vā bhavatu | paraṃ tūpādhirāhityena svabhāvata eva viru-
<pb n="90"/>
<lb/>ddhayorekatra samāveśo jainābhimato na saṃbhavatīti bhāvaḥ | <hi rend="bold">sarvamanekānta-
<lb/>miti |</hi> anekāntamaniścitasvarūpam | saptabhaṅginayo yadi niścitasvarūpastadā
<lb/>sarvamanekāntamiti pratijñāvirodhaḥ | saptabhaṅginayasyāpi sarvāntargatatvāt | yadi
<lb/>saptabhaṅginayopyaniścitasvarūpastarhi svayamaniścitasvarūpeṇāta evāpramāṇabhūtena
<lb/>saptabhaṅginayena kathamanyeṣāṃ sarvavastūnāmaniścitasvarūpatvaṃ sidhyet | seyamubha-
<lb/>yataḥpāśā rajjuḥ | ubhayataḥ pāśau yasyāstathābhūtetyarthaḥ | kvacidubhayataḥspāśeti
<lb/>pāṭhaḥ | spaśadhātorbhāve ghañ | spāśo bandhanam | <hi rend="bold">api ceti |</hi> jīvājīvapuṇya-
<lb/>pāpāsravasaṃvaranirjarabandhamokṣarūpāṇi nava tattvāni | eteṣu puṇyasya saṃsrave pāpa-
<lb/>sya cāsraventarbhāvaṃ kurvatāṃ mate sapta tattvāni | etatprameyam | etannirdhāraṇasādhanaṃ
<lb/>pramāṇam | nirdhārayitā pramātā | nirdhāraṇaṃ phalam | nirdhāraṇaṃ niścayātmakaṃ
<lb/>jñānam | eteṣāṃ prameyapramāṇapramātṛphalānāṃ niścitasvarūpatve sarvamanekāntamiti
<lb/>pratijñāvirodhaḥ | aniścitasvarūpatve tu kimetaiḥ kṛtaṃ syāt | nirdhāraṇasya cāni-
<lb/>ścitasvarūpatve svarūpahānireva | <hi rend="bold">tīrthakaratvam |</hi> śāstrapravartakatvam | <hi rend="bold">yoga-
<lb/>balāditi |</hi> yogī hi svayogasāmarthyena yugapadanekāni śarīrāṇi dhārayati |
<lb/>tādṛśaśarīrāṇāṃ samūhaḥ kāyavyūha ityucyate | tatra jīvasya vibhutve mitho
<lb/>viyukteṣvapyanekeṣu śarīreṣvekasya jīvasya saṃbandhaḥ saṃbhavati | jīvasya śarīrapa-
<lb/>rimāṇatve tu śarīrādbahiḥ saṃbandhābhāvenaikasminkāya ekaṃ jīvaśakalamaparamapara-
<lb/>treti jīvavicchedaḥ syāt | dūṣaṇāntaramāha — <hi rend="bold">manujeti | prācīneti |</hi> pipī-
<lb/>likāśarīre praveśātprāggajāvasthāyāṃ yādṛśaśarīrākāreṇa saṃniveśovayavaracanā-
<lb/>viśeṣastādṛśākārasya jīvasya pipīlikāśarīre praveśāsaṃbhavena pūrvākārasya
<pb n="91"/>
<lb/>vināśaḥ kalpanīyaḥ syāt | <hi rend="bold">prapeti |</hi> prapā pānīyaśālā | devānāṃ rājñāṃ ca
<lb/>gṛhaṃ prāsāda ityucyate | yathā prapādyāśrayānurodhena dīpaprabhāvayavānāṃ saṃkoca-
<lb/>vikāsau bhavatastathā jīvāvayavānāmapīti kṛtsnagajaśarīre jīvasya vyāptiḥ
<lb/>pipīlikāśarīre praveśaśca siddha ityāśayaḥ | <hi rend="bold">anityatvaprāptāviti |</hi> yadyapi
<lb/>manuṣyaśarīragato jīvastaddehāvasāne mataṃgajaśarīraprāptau vikasitāvayavaḥ sa eva
<lb/>pipīlikāśarīraprāptau saṃkucitāvayava ityeka eva jīvastathāpi saṃkocavikāsā-
<lb/>nāmutpattivināśavyāptatvena kadācidutpattirvināśaśca tasyāvaśyaka iti yadotpa-
<lb/>ttistadā akṛtābhyāgamaḥ syāt | utpattyavyavahitānantarabhāvinoḥ sukhaduḥkhayoḥ
<lb/>kāraṇasya puṇyapāpākhyasya karmaṇaḥ pūrvamakṛtatvāt | utpattyanantaraṃ karmācaraṇā-
<lb/>tprāk sukhaṃ duḥkhaṃ vā naivopabhujyata iti tvanubhavaviruddham | kiṃ ca karmācaraṇamapi
<lb/>manovṛttyanurodhena sukhadaṃ duḥkhadaṃ vā bhavatyeva | evaṃ yadā jīvasya vināśaḥ
<lb/>syāttadā kṛtapraṇāśaḥ syāt | vināśottaraṃ bhokturabhāvena vināśātprākkṛtasya
<lb/>karmaṇaḥ phalopabhogābhāvepi nāśasyāṅgīkartavyatvāt | vināśakālenupabhuktaṃ
<lb/>karma naivāvaśiṣyata ityatra tu pramāṇābhāvaḥ | <hi rend="bold">anyatrāpi |</hi> vedāprāmāṇyeśvarā-
<lb/>naṅgīkārādiviṣayeṣvapi | akṛto'nādisiddho vedaścenna pramāṇaṃ tarhi tvadabhima-
<lb/>torhanmunipraṇītaḥ kṛtaka āgamaḥ kathaṃ pramāṇaṃ bhavet | vedo hyapauruṣeya iti
<lb/>puruṣasvātantryābhāvena nirastasamastadoṣāśaṅkaḥ svata eva pramāṇamiti tasya
<lb/>prāmāṇyaṃ na kenāpyapahnotuṃ śakyam | tatprāmāṇye ca yato vā imāni bhūtāni
<lb/>jāyante (tai. 3 | 1 | 1) dyāvābhūmī janayandeva ekaḥ (śve. 3 | 3) ityā-
<lb/>diśrutisiddha īśvaropyanapalapanīya eveti | tathā ca yathā pradhāne malle nipatite
<lb/>taditare bāhuyuddhaṃ kartuṃ saṃmukhā api na bhavanti tathā jaināṅgīkṛtaṃ jīvasvarūpaṃ pradhā-
<lb/>namallasthānīyaṃ dūṣitaṃ cejjīvānuṣaṅgiṇāmitareṣāṃ padārthānāṃ svarūpamapi jainakalpitaṃ
<lb/>dūṣitaprāyameva bhavati | <hi rend="bold">naikasminniti |</hi> jainamataṃ nopapadyate | ekasminvastunya-
<pb n="92"/>
<lb/>stitvanāstitvāderviruddhasya cchāyātapavadyugapadasaṃbhavāditi tatsūtrārthaḥ | <hi rend="bold">rāmānuje-
<lb/>neti |</hi> yadyapi śaṃkarācāryādibhirapyetatsūtraṃ jainamatanirākaraṇaparatvenaiva vyākṛtaṃ
<lb/>tathāpyatra rāmānujadarśanasya prastūyamānatvādrāmānujenetyuktam |
</p>
<p><hi rend="bold">cidaciditi |</hi> cijjīvo bhoktā | acijjaḍapadārthajātaṃ bhogyam | īśvaraśca
<lb/>tayorantaryāmī bhūtvā niyāmako bhavati | etattattvatrayaṃ mitho bhinnaṃ mithaḥ saṃbaddhaṃ
<lb/>ca pāramārthikam | <hi rend="bold">haririti |</hi> harirīśvara iti proktaḥ | jīvaściditi proktaḥ |
<lb/>dṛśyaṃ tu sarvametadaciditi proktam | punariti tvarthe |
</p>
<p><hi rend="bold">apare |</hi> māyāvādinaḥ śaṃkarācāryamatānusāriṇaḥ | cidacidīśvararūpaṃ
<lb/>tattvatrayavibhāgaṃ na sahante ityatrānvayaḥ | māyāvādino hīṣadapi dvaitaṃ na
<lb/>sahante | aśeṣāḥ kṛtsnā ye viśeṣā hrasvatvadīrghatvādayaḥ śabdasparśādayo
<lb/>nityatvajñātṛtvādayaścedamīdṛśamiti vyavahāraprayojakāḥ sarve eva teṣāṃ pratyanīkaṃ
<lb/>śatrubhūtaṃ sakalaviśeṣarahitaṃ cinmātraṃ svayaṃprakāśajñānamātrasvarūpaṃ brahmaikameva
<lb/>paramārthaḥ | tacca brahma nityamavināśi śuddhaṃ nirmalaṃ buddhamajaḍaṃ muktaṃ prapañcarahitam |
<lb/>etādṛśasvarūpamapi jīvarūpeṇa badhyate | nanu jīvo baddho bhavatu brahma tu kathaṃ
<lb/>badhyate jīvabrahmaṇorbhedādityāśaṅkya hetugarbhaṃ viśeṣaṇamāha — <hi rend="bold">tattvamasītyā-
<lb/>dīti |</hi> tattvamasītiśrutau jīvabrahmaṇoḥ sāmānādhikaraṇyanirdeśādbrahmaṇo jīvena
<lb/>sahaikyamavagamyata iti brahmaiva badhyata ityucyate | aikyasākṣātkāre tu tadeva mukta-
<lb/>mityucyate | tādṛśabrahmātiriktaḥ sarvopyayaṃ prapañco brahmaṇyavidyayā parikalpitaḥ
<lb/>yasminprapañce nānāvidhā bhoktāro jīvāstathā śabdasparśādaya ākāśavāyvādayaśca
<lb/>bhogyārthā mitho bhinnā bhāsante | <hi rend="bold">sadeveti |</hi> he somyedaṃ dṛśyamānaṃ jagadagre
<note>4|36 — cita ityuktā jīvāḥ <foreign xml:lang="en">for</foreign> ciditi prokto jīvaḥ <foreign xml:lang="en">D.</foreign></note>
<pb n="93"/>
<lb/>sṛṣṭeḥ purā sadrūpamevāsīt tathaikamevādvitīyamāsīdityarthaḥ | anena brahmaṇo nirvi-
<lb/>śeṣatvaṃ sidhyati | saviśeṣatve tena viśeṣeṇa brahmaṇaḥ sadvitīyatvāpatteḥ | <hi rend="bold">tara-
<lb/>tīti |</hi> śoko manastāpaḥ | tarati atikrāmati | ātmavidadvitīyātmasākṣā-
<lb/>tkārī kṛtārtho bhavatītyarthaḥ | <hi rend="bold">mṛtyoriti |</hi> ya ihādvitīye brahmaṇi bhedamiva
<lb/>paśyati sa mṛtyormaraṇātpunarmṛtyuṃ maraṇaṃ prāpnoti | janmādidvāreṇetyarthaḥ | tathā
<lb/>cāyamakhilo bhedo mithyābhūta evājñānena kalpitaḥ | idaṃ ca jaganmūlabhūtama-
<lb/>jñānamanādi bhāvarūpaṃ na tu jñānābhāvarūpam | bhāvarūpatvena pratīyamānasya jaga-
<lb/>tosyābhāvopādānakatvāsaṃbhavāt | idameva bhāvarūpamajñānamavidyāśabdenocyate |
</p>
<p><hi rend="bold">na caitaditi |</hi> etadahamajño māmanyaṃ ca na jānāmīti pratyakṣaṃ na māyāvādya-
<lb/>bhimatabhāvarūpājñānaviṣayakam | kiṃ tu jñānābhāvaviṣayakamiti nāśaṅkanīya-
<lb/>mityarthaḥ | <hi rend="bold">ko hyevamiti |</hi> prābhākarā bhaṭṭāśca mīmāṃsakaviśeṣāḥ | prābhākara-
<lb/>matameva gurumatamityabhidhīyate | bhaṭṭaḥ kumārilabhaṭṭastutātabhaṭṭaśca | prabhākarasya
<lb/>guruśabdavācatva itthamākhyāyikā śrūyate — kadācidayaṃ prabhākaro guroḥ sakā-
<lb/>śādadhyayanasamaye — ‘atra tunoktaṃ tatrāpinoktamataḥ paunaruktyam’ iti paṅktyarthāna-
<lb/>vabodhavyagramānase gurau svayaṃ pratibhayā tadarthamavabudhya guroḥ parokṣaṃ tādṛśapaṅktau —
<lb/>atra tunā uktam | tatra apinā uktam ityākārakapadacchedacihnaṃ kṛtavān |
<lb/>tunā — tuśabdena | apinā — apiśabdena | tadālokya cakitacetā guruḥ prabhākarasyedaṃ
<lb/>kṛtyamiti śiṣyāntarebhyovagatya tvameva guruḥ iti prabhākaramīritavāniti |
<lb/>ahamajña iti pratyakṣaṃ jñānābhāvaviṣayakamiti yaducyate tatprābhākaramatena bhaṭṭamatena
<pb n="94"/>
<lb/>vetyarthaḥ | <hi rend="bold">svarūpeti |</hi> ghaṭapaṭādyakhilaṃ vastujātaṃ pratyekaṃ rūpadvayātmakam | svakīyena
<lb/>rūpeṇa sadātmakaṃ parakīyeṇa rūpeṇāsadātmakam | tathā ca kadācittatsadrūpeṇa jñāya-
<lb/>te kadācidasadrūpeṇa | sadrūpeṇa jñānakālepyasadrūpaṃ vartata eva | evamasadrūpeṇa jñānakā-
<lb/>lepi sadrūpaṃ vartata eva | yathā āmrādiphale rūparasagandhasparśādayaḥ sadā vartanta eva |
<lb/>jñānaṃ tu tasya kadācidrūpavaiśiṣṭyena kadācidrasavaiśiṣṭyenetyādi bodhyam | <hi rend="bold">bhāvā-
<lb/>ntaramiti |</hi> bhāvo ghaṭādiḥ padārthaḥ | anyo bhāvo bhāvāntaram | tadeva ca
<lb/>kayācidvyapekṣayā tadīyāsadrūpapratipipādayiṣayā abhāvaśabdena vyavahriyate | na
<lb/>tvabhāvo nāma bhāvāntarādatiriktaḥ kaścana padārthaḥ | tasya nirūpayitumaśa-
<lb/>kyatvāt | bhūtale ghaṭātyantābhāvaḥ kevalabhūtalasvarūpaḥ | ghaṭaprāgabhāvo mṛdeva |
<lb/>ghaṭadhvaṃsaśca kharparameva | ghaṭabhedaśca paṭādireva | atra ca bhūtalamṛtkharparapaṭādīnāṃ
<lb/>yadasadrūpaṃ tadeva tattadabhāvaśabdena vyavahriyate | bhūtalādi parakīyeṇa rūpeṇā-
<lb/>sadātmakamityuktam | tacca dvividham | pararūpeṇa paraviśiṣṭarūpeṇa ca | ādyaṃ
<lb/>bhūtalaṃ na ghaṭa iti vyavahriyate | etacca yāvadāśrayasthāyi | dvitīyaṃ ca bhūtale na
<lb/>ghaṭa iti vyavahriyate | sadrūpamasadrūpaṃ ceti dvividhamapi rūpaṃ pratyekaṃ punaḥ kiṃci-
<lb/>nnityaṃ kiṃcidanityamiti dvividham | nityaṃ cātra yāvadāśrayasthāyi na tu kadā-
<lb/>pyavināśi | <hi rend="bold">anabhyupagamāditi |</hi> prābhākarā hyabhāvaṃ padārthāntaratvena nāṅgī-
<lb/>kurbanti | <hi rend="bold">na dvitīya iti |</hi> bhaṭṭamate yadyapyabhāvaḥ padārthāntaraṃ vartate tathā-
<lb/>pyahamajña iti pratyakṣaṃ na jñānābhāvaviṣayakam | jñānaṃ yadi pratyakṣapramāṇena
<lb/>gṛhyeta tarhi tadabhāvaḥ pratyakṣaviṣayaḥ syāt | na cāhaṃ jānāmītyanuvyavasāyā-
<lb/>tmakāntarapratyakṣaviṣayatvaṃ jñānasya saṃbhavatīti naiyāyikamataṃ yuktamiti vācyam |
<lb/>tathā sati tādṛśānuvyavasāyātmakaṃ jñānamapyanyenānuvyavasāyāntareṇa grāhyaṃ
<lb/>tadapyanyena grāhyamityanavasthāpātāt | ataḥ svaprakāśatvameva tasya yuktaṃ dīpa-
<lb/>vat | na hi dīpo dīpāntareṇa prakāśyate | ato jñānamatīndriyameveti bhaṭṭaiḥ
<lb/>siddhāntitam | tataśca pratyakṣayogyārthasya yo'bhāvastasya pratyakṣatvepi pratyakṣā-
<note>4|58 — bhāvāntaram <foreign xml:lang="en">for</foreign> bhāvāntarāt <foreign xml:lang="en">A. B. C.</foreign></note>
<pb n="95"/>
<lb/>yogyasya jñānāderyo'bhāvastasyāpratyakṣatvamevetyahamajña iti pratyakṣaviṣayaṃ bhāva-
<lb/>rūpamajñānaṃ svīkāryameva | <hi rend="bold">ṣaṣṭheti |</hi> abhāvasyānupalabdhirūpaṣaṣṭhapramāṇaviṣaya-
<lb/>tvāt | anupalabdhipramāṇasya pratyakṣapramāṇentarbhāva iti pakṣepyāha — <hi rend="bold">jñāna-
<lb/>syeti | pratyakṣābhāvavādī kaścit |</hi> abhāvaḥ pratyakṣo bhavatīti bruvāṇo
<lb/>naiyāyikādiḥ | nanvanuvyavasāyasyāpyanuvyavasāyāntareṇa grāhyatvaṃ syāditi cetpratha-
<lb/>monuvyavasāyo dvitīyenānuvyavasāyena gṛhyate dvitīyastṛtīyenetyevaṃ yāvadanu-
<lb/>bhavaṃ svīkāryatvāt | anavasthā tu na | carameṇānuvyavasāyena svayamajñātenāpi
<lb/>vastusataiva svaprāgvartyanuvyavasāyasya grahaṇāt | tathā ca paragatasya jñānamātrasya
<lb/>svagatasya ca nirvikalpakasyātīndriyatvepi svagatasya savikalpakasya jñānasya
<lb/>pratyakṣaviṣayatvamastyevetyahamajña iti pratyakṣaṃ jñānābhāvaviṣayakamiti vaktuṃ śakyata
<lb/>ityāśayaḥ | <hi rend="bold">ahamajña iti |</hi> ahamajña ityasya hi tava rāmānujasya mate jñānā-
<lb/>bhāvavānahamityarthaḥ | asminnanubhave jñānābhāvādhikaraṇatvenāhamarthasyātmano jñānaṃ
<lb/>vidyate na vā | tathā tatraivānubhave jñānābhāvapratiyogitvena jñānasya jñānaṃ vidyate
<lb/>na vā | ādye jñānasya sattvena tadānīṃ jñānābhāva eva nāstīti dūre tasyānubhavaḥ |
<lb/>dvitīye vidyamānasyāpi jñānābhāvasyānubhavo na saṃbhavati | abhāvajñānaṃ pratya-
<lb/>bhāvādhikaraṇajñānasyābhāvapratiyogijñānasya ca kāraṇatvāt | bhāvarūpasyājñānasya
<lb/>tu na jñānena saha virodha iti māyāvādināmāśayaḥ |
</p>
<p><hi rend="bold">gaganaromantheti |</hi> carvitasyāpakṛṣya punaryaccarvaṇaṃ paśvādibhiḥ kriyate sa roma-
<lb/>nthaḥ | sa tu tṛṇādereva saṃbhavati na tu gaganasya | amūrtatvāt | māyāvādyuktaṃ gaganaro-
<lb/>manthavadatyantāsaṃbhavītyarthaḥ | <hi rend="bold">samānayogakṣematvāditi |</hi> tulyatvādityarthaḥ |
<lb/><hi rend="bold">viṣayatveneti |</hi> māyāvādinomate hyātmasvarūpaṃ yajjñānaṃ sa evājñānasya viṣayaḥ |
<note>4|69 — avyāvartakatayā <foreign xml:lang="en">for</foreign> vyāvartakatayā <foreign xml:lang="en">D.</foreign></note>
<pb n="96"/>
<lb/>ajñānāśrayaścātmaiva | sa eva cājñānasya vyāvartakaḥ | ahamajña ityevamajñānapratīti-
<lb/>kāle tasya jñānasvarūpasyātmanaḥ pratītirasti na vā | ādye'jñānavyāvartakasyātmasva-
<lb/>rūpajñānasya sattvena tadānīmajñānasya naiva sthitiḥ saṃbhavati | ātmasvarūpajñānani-
<lb/>vartyatvādajñānasya | dvitīye'jñānaviṣayasyājñānāśrayasya ca jñānābhāvenājñānasya
<lb/>pratītirna syāt | vyāvartakasyaivātrājñānaviṣayatvādajñānāśrayatvācca | <hi rend="bold">atheti |</hi>
<lb/>ātmapratītirhi dvidhā sphuṭā asphuṭā ca | tatra sphuṭāyā evājñānavyāvartakatvam |
<lb/>ahamajña ityādyajñānapratītikāle tvajñānasya viṣayatayāśrayatayā ca yātma-
<lb/>pratītirasti sā na sphuṭeti nājñānaṃ vyāvartayatīti śaṅkāśayaḥ | <hi rend="bold">jñānābhā-
<lb/>vepīti |</hi> jñānābhāvepyadhikaraṇapratiyoginorviśadasvarūpāvabhāsa eva virodhī
<lb/>nāviśadasvarūpāvabhāsa iti tulyameva sarvaṃ kevalamabhiniveśaṃ varjayitvā | abhi-
<lb/>niveśa āgrahaḥ | pakṣapāta iti yāvat | māyāvādināṃ yo bhāvarūpājñāne
<lb/>pakṣapātaḥ sosmākaṃ nāsti | ata itarāṃśataulyepi na vādavicchittiḥ |
</p>
<p><hi rend="bold">vivādāspadamiti |</hi> sādhyavattvena vādagrastamityarthaḥ | pramāṇajñānamiti
<lb/>pakṣanirdeśaḥ | jñānamityukte brahmasvarūpajñānasya vastvantarapūrvakatvābhāvāttadvyāvṛttyarthaṃ
<lb/>pramāṇajñānamityuktam | svaprāgabhāvetyādiḥ sādhyanirdeśaḥ | svaprāgabhāvavyatiriktaṃ
<lb/>svaviṣayāvaraṇabhūtaṃ svanivartyaṃ svadeśagataṃ ca yadvastvantaraṃ tatpūrvakamityarthaḥ |
<lb/>svaviṣayāvaraṇabhūtam | svasya pramāṇajñānasya viṣayabhūtaṃ yadbrahmādi tatsvarūpatiraskā-
<pb n="97"/>
<lb/>rakam | svadeśagatam | svasya pramāṇajñānasya yo deśa āśraya ātmā tanniṣṭham |
<lb/>svasya pramāṇajñānasya yaḥ prāgabhāvastadvyāvṛttyarthaṃ svaprāgabhāvavyatirikteti | bhayādi-
<lb/>vyāvṛttyarthaṃ svaviṣayāvaraṇeti | dharmādharmavyāvṛttyarthaṃ svanivartyeti | tayorjñāna-
<lb/>viṣayāvaraṇatvaṃ tu kutracidyojanīyam | vedyagato yo vittyabhivyaktiprāgabhāva-
<lb/>stadvyāvṛttyarthaṃ svadeśagateti | vyavadhānabhūtabhittyādi tu na svanivartyaṃ nāpi
<lb/>svadeśagatam | etādṛśaṃ ca bhāvarūpamajñānameva sidhyati | aprakāśiteti hetu-
<lb/>nirdeśaḥ | prakāśakatvādityetāvanmātroktau dhārāvāhikajñānasthala uttarottarajñā-
<lb/>nānāṃ prakāśakatvepi sādhyadharmābhāvādvyabhicāraḥ syāt | ato'prakāśitārtheti |
<lb/>dvitīyadīpaprabhāyā aprakāśitārthaprakāśakatvābhāvātprathamotpannetyuktam | prathamo-
<lb/>tpannāyā api dīpaprabhāyā divā aprakāśitārthaprakāśakatvābhāvādandhakāra ityu-
<lb/>ktam | andhakāra eva tathāvidhaṃ vastvantaramiti na dṛṣṭānte sādhyavikalatā |
</p>
<p><hi rend="bold">ajñānepīti |</hi> yathā aprakāśitārthaprakāśakatvena hetunā pramāṇajñānasya niru
<lb/>ktavastvantarapūrvakatvaṃ sādhyate tathā tādṛśavastvantarasyājñānasyāpyaprakāśitapra-
<lb/>pañcarūpārthaprakāśakatvena niruktavastvantarapūrvakatvāpattāvajñānāntaraṃ sidhyet |
<lb/>tathā sati tenājñānāntareṇa prapañcasyāvaraṇe saṃsāra eva na saṃbhavatītyapasiddhāntaḥ
<lb/>syāt | atha vā ajñānasādhakasyoktānumānasya pramāṇajñānatvāttasya niruktavastva-
<lb/>ntarapūrvakatvasādhane'jñānāntaraṃ sidhyet | tena cājñānāntareṇānumānaviṣayasya
<lb/>bhāvarūpājñānasyāvaraṇātsaṃsāra eva na saṃbhavatītyapasiddhāntaḥ syādityarthaḥ |
<lb/><hi rend="bold">tadasādhana iti |</hi> bhāvarūpājñānasya tatsādhakānumānasya vā niruktavastvantara-
<lb/>pūrvakatvāsādhane tu tadgatasyāprakāśitārthaprakāśakatvasya tatraiva sādhyābhāvavadvṛ-
<lb/>ttitvena hetorvyabhicaritatvaṃ syāt | dūṣaṇāntaramāha — <hi rend="bold">dṛṣṭāntasyeti |</hi>
</p>
<p><hi rend="bold">pratiprayogaḥ |</hi> pratyanumānam | ajñānaṃ pakṣaḥ | jñānamātraṃ yadbrahma tadāśritatvā-
<note>4|86 — āśrayam <foreign xml:lang="en">for</foreign> āśritam <foreign xml:lang="en">D.</foreign></note>
<pb n="98"/>
<lb/>bhāvaḥ sādhyam | mātrapadena jñānaguṇakatvavyavacchedaḥ | yathā jīvasya jāyamānaṃ śukti-
<lb/>kādyajñānaṃ jñātṛniṣṭhaṃ na tu jñānaniṣṭhaṃ jīvasya jñātṛtvāttathaivedaṃ māyāvādyabhimataṃ
<lb/>bhāvarūpājñānaṃ jñātrāśritaṃ syānna tu jñānāśritamityarthaḥ | māyāvādibhistu tada-
<lb/>jñānaṃ jñānarūpabrahmāśritamabhyupeyate | <hi rend="bold">nanviti |</hi> māyāvādimate jīvasya vastuto
<lb/>naiva jñātṛtvaṃ kiṃ tu jñānamātrasvarūpatvamiti śuktikādyajñānaṃ jñānamātrāśritameveti
<lb/>dṛṣṭānto na saṃbhavatīti śaṅkāśayaḥ | jīvasya jñātṛtvaṃ jñānasya ca jīvaguṇatvaṃ
<lb/>prasiddhyanurodhena sādhayati — <hi rend="bold">anubhūtirhīti | kasyacidvastuna iti |</hi> svavi-
<lb/>ṣayasyetyarthaḥ | ghaṭajñānameva hi ghaṭasya jalāharaṇādivyavahārānuguṇyaṃ saṃpādayati |
<lb/>jñānamavagatiḥ saṃvidityādīnyanubhūternāmāni | ādipadena bodhanāmaparigrahaḥ |
<lb/><hi rend="bold">nanu jñāneti |</hi> rāmānujīyairjīvātmanaḥ paramātmanaśca jñānasvarūpatvamaṅgīkriyata
<lb/>eva | tathā ca kathaṃ tayorjñānaguṇakatvam | na hi svarūpameva svasya guṇo bhavatīti
<lb/>śaṅkāśayaḥ | <hi rend="bold">tadasāramiti |</hi> apratyakṣasyātmano yathā jñānasvarūpatvaṃ śruti-
<lb/>pramāṇena svīkriyate tathā tenaiva pramāṇena tasya jñānaguṇakatvamapi svīkriyate |
<lb/>svarūpasya guṇatvaṃ kathamiti tu nāśaṅkanīyam | svarūpabhūtajñānātpārthakyena guṇa-
<lb/>bhūtajñānasya svīkārāt | tatra dṛṣṭāntamāha — <hi rend="bold">yathā hīti |</hi> maṇirhīrakādiḥ |
<lb/>dyumaṇiḥ sūryaḥ | sa ca svayaṃ tejaḥsvarūpopi tejorūpāyāḥ prabhāyā āśrayo
<lb/>bhavati | tasya prabhāviśiṣṭarūpeṇāvasthitatvāt | nanu prabhāyā dravyatvameva nāsti
<lb/>kutastadvyāpyaṃ tejastvamiti cettatrāha — <hi rend="bold">svāśrayāditi |</hi> guṇāḥ kecidavyāpya-
<lb/>vṛttayaḥ | yathākāśe śabdaḥ | sa hyākāśaikadeśe vartate na kṛtsne | kecidvyā-
<lb/>pyavṛttayaḥ | yathā ghaṭe rūpam | taddhi antarbahiśca kṛtsnaṃ ghaṭaṃ vyāpya vartate | prabhā
<lb/>tu nityaṃ sūryasaṃbaddhāpi sūryādanyatra samudraparvatabhūmyādau dṛśyate | ato na tasyā
<lb/>guṇatvam | kiṃ ca prabhāyāḥ śuklarūpāśrayatvāddravyatvameva svīkāryam | guṇeṣu guṇā-
<lb/>saṃbhavāt | prabhāyā guṇatvavyavahārastu tasyāḥ sūryāditejontarāvalambitvena guṇa-
<pb n="99"/>
<lb/>sādṛśyādgauṇaḥ | evaṃ prabhāyā dravyatve siddhe tasyāstejastvaṃ pratyakṣasiddhameva |
<lb/>tathātmano guṇabhūtaṃ jñānamapi vastuto dravyameva | tasya guṇatvavyavahārastu gauṇaḥ |
<lb/>nityamātmarūpadravyāntarasaṃbaddhatvena guṇasādṛśyāt | <hi rend="bold">svaprakāśeti |</hi> svaprakāśā
<lb/>yā cid jñānaṃ tatsvarūpa eva san jñānāntaraguṇakaḥ | ātmano jñānasvarūpatve
<lb/>jñānaguṇakatve ca pramāṇabhūtā dvividhā api śrutīrdarśayati — <hi rend="bold">tathā ceti | sa
<lb/>yatheti |</hi> yathā saindhavaghano lavaṇakhaṇḍonantarontarāvayavavyatirikto'bāhyo
<lb/>bāhyāvayavavyatiriktaśca sarvopi rasaghano bhavati | atrāntaro bāhyaśca rasaghana
<lb/>ityukte madhyāvayavānāṃ rasaghanatvaṃ na syāt | atastatsaṃgrahāyānantaro'bāhya iti
<lb/>vyatirekeṇoktam | kiṃ cātmano niravayavatvāttaddṛṣṭāntabhūtasya saindhavaghanasya tatsā-
<lb/>dhāraṇyasaṃpādanāyetthamuktiḥ | evamayamātmā prajñānaghana ityarthaḥ | atrātmano
<lb/>jñānasvarūpatvamuktam | <hi rend="bold">atrāyamiti |</hi> atrāsyāṃ svapnāvasthāyāmayamātmā
<lb/>sva yaṃjyotirbhavati | jñānasvarūpatvātsvaprakāśo bhavati | svāpnahastyādipadārtha-
<lb/>bhānaṃ tu dharmabhūtajñānenaivetyanyat | <hi rend="bold">na hi vijñāturiti |</hi> vijñāturvijñānāśraya-
<lb/>syātmano yā vijñātirguṇabhūtajñānaṃ tasyā vināśo nāsti nityatvādityarthaḥ |
<lb/><hi rend="bold">atha ya iti |</hi> atrātmanovaghrātṛtvoktyā jñātṛtvaṃ sidhyati | avaghrāṇasya
<lb/>jñānaviśeṣatvāt | tena cātmano jñānaguṇakatvaṃ sidhyati | <hi rend="bold">yoyamiti |</hi> vijñā-
<lb/>namaya iti prācuryārthe mayaṭpratyayaḥ | tenātmano jñānavyatireka ukta iti tasya
<lb/>jñānaguṇakatvaṃ sidhyati | prāṇeṣu indriyeṣu madhye | ātmano jyotīrūpatvoktyā
<lb/>jñānasvarūpatvaṃ ca sidhyati | ātmā svayaṃ jñānarūpopi guṇabhūtajñānadvārendriyā-
<lb/>disādhanaiśca viṣayāvabhāsako bhavati | pramādvārā sūrya ivetyarthaḥ | <hi rend="bold">eṣa hīti |</hi>
<lb/>atra draṣṭā spraṣṭetyādinirdeśādātmano jñānaguṇakatvaṃ sidhyati | vijñānātmetyanena
<pb n="100"/>
<lb/>jñānasvarūpatvaṃ ca sidhyati | etenātmano jñātṛtvameva na jñānasvarūpatvamiti
<lb/>vadantastārkikāstathātmano jñānasvarūpatvameva na jñātṛtvamiti vadanto māyā-
<lb/>vādinaśca nirastā bhavanti |
</p>
<p><hi rend="bold">anṛteneti |</hi> ṛtaṃ satyam | taditaradanṛtamasatyaṃ jaganmūlakāraṇaṃ māyākhyaṃ
<lb/>bhāvarūpamajñānam | tena svakāryabhūtaśabdādiviṣayadvārā kāmādīnutpādya prajā
<lb/>hṛtāḥ svarūpādbahirapakṛṣṭā ityarthaḥ | <hi rend="bold">karmavacanaḥ |</hi> puṇyakarmavācī | ṛtaṃ
<lb/>pibantāviti śrutau sukṛtasya loka ityuktatvāt | ṛtaṃ pibantāvityasyāvaśyaṃ-
<lb/>bhāvikarmaphalamanubhavantāvityarthaḥ | <hi rend="bold">parameti |</hi> paramapuruṣasya brahmaṇa ārādhana-
<lb/>meva veṣaḥ svarūpaṃ yasya tādṛśam | nanu māyāṃ tu prakṛtimiti śrutau māyāśa-
<lb/>bdena jagatprakṛtibhūtaṃ bhāvarūpamajñānamucyata iti cettatrāha — <hi rend="bold">māyāṃ tviti |
<lb/>teneti |</hi> bālasya prahlādasya dehaṃ rakṣatāśugāminā tena viṣṇucakreṇa śambarasya
<lb/>prahlādanāśārthaṃ hiraṇyakaśipupreṣitasya śambaranāmakadaityasya tanmāyāsahasramastrajā-
<lb/>lamekaikāṃśena sūditaṃ nāśitam | atra na māyāśabdasyānirvacanīyārthakatvam | tasya
<lb/>jñānabādhyasya śastracchedyatvāsaṃbhavāt | na hi rajjusarpaḥ śastracchedyo bhavati |
</p>
<pb n="101"/>
<p>nanu tattvamasīti śrutau jīvaparayoraikyamupadiśyate | tacca tayorvastuto
<lb/>bhede na saṃbhavati | ato bhedasya kālpanikatvameva svīkāryam | tada-
<lb/>nyathānupapattyā tādṛśabhedajñānajanakatvenānirvacanīyājñānaṃ sidhyatītyarthāpatti-
<lb/>pramāṇena bhāvarūpamajñānaṃ sādhayantaṃ māyāvādinaṃ pratyāha — <hi rend="bold">nāpīti | tattvaṃ-
<lb/>padayoriti |</hi> viruddhayorjīvaparayoḥ svarūpaikyamasmādvākyātpratipattumaśakyam |
<lb/>tattvaṃpadayorubhayorapi saviśeṣabrahmapratipādakatvāt | tathā ca nīlo ghaṭa ityatreva
<lb/>sāmānādhikaraṇyena vākyārthopapattāvarthāpattiratra nodayamāsādayati | <hi rend="bold">anava-
<lb/>dhiketi |</hi> na avadhirmaryādā yasya tādṛśotiśayo yeṣāṃ tathābhūtā asaṃkhyeyāśca
<lb/>ye kalyāṇakārakā guṇāstadāspadam | vibhavo viśiṣṭāvasthitiḥ | <hi rend="bold">tadaikṣateti |</hi>
<lb/>tatparaṃ brahma vicitrānantacidacinmiśravyaṣṭijagadrūpeṇāhameva bahu syāṃ tadarthaṃ
<lb/>cādau prajāyeya prakarṣeṇa tejobannādisamaṣṭirūpeṇa jāyeyetyarthaḥ | ayaṃ ca
<lb/>jagadutpattiprākkāliko brahmaṇaḥ saṃkalpaḥ | etādṛśo jagadutpattiviṣayakaḥ
<lb/>saṃkalpaśca brahmaṇokhiladoṣarāhityenantakalyāṇaguṇāśrayatve satyeva saṃbhavati
<lb/>nānyatheti tādṛśadharmavaiśiṣṭyaṃ brahmaṇaḥ sidhyati | atastathāvidhameva brahmāgre
<lb/>tattvamasītyatra tatpadena parāmṛśyate | <hi rend="bold">acidviśiṣṭeti |</hi> acitā jaḍena dehena
<lb/>viśiṣṭo yo jīvastaccharīrakaṃ brahmeti viśiṣṭaṃ brahmaiva tvaṃpadārtho na tu jīva-
<lb/>mātram | <hi rend="bold">prakāradvayeti |</hi> yathā nīlo ghaṭa ityatra nīlaguṇarūpaprakāraviśiṣṭaṃ
<lb/>vastu nīlapadavācyam | ghaṭatvajātirūpaprakāraviśiṣṭaṃ vastu ghaṭapadavācyam | vastu-
<lb/>naścaikatvānnīlaghaṭapadayoḥ sāmānādhikaraṇyamityarthaḥ |
</p>
<pb n="102"/>
<p>māyāvādī śaṅkate — <hi rend="bold">nanviti | viruddheti |</hi> viruddho yo bhārgośastasya
<lb/>tyāgo yasyāṃ tādṛśī yā lakṣaṇā tayetyarthaḥ | <hi rend="bold">vartamānakālasaṃbandhīti |</hi>
<lb/>puruṣaḥ pratīyata iti parāmṛśyate | <hi rend="bold">tayoriti |</hi> tadbodhakapadasāmānādhikaraṇyena
<lb/>tayoḥ puruṣayoraikyamavagamyata ityarthaḥ | <hi rend="bold">yugapadviruddheti |</hi> mitho viruddhaṃ yadbhinnaṃ
<lb/>dūrasaṃnihitarūpaṃ deśadvayaṃ tatraikasya puruṣasya yugapatsthitirna saṃbhavati | tathā mitho
<lb/>viruddhaṃ yadbhūtavartamānarūpaṃ kāladvayaṃ tatraikasya yugapatsthitirna saṃbhavati | <hi rend="bold">svarūpa-
<lb/>paratve |</hi> svarūpaṃ vyaktiḥ | deśakālavaiśiṣṭyarahitavyaktimātraparatve ityarthaḥ |
</p>
<p>samādhatte — <hi rend="bold">viṣama iti |</hi> ayukta ityarthaḥ | <hi rend="bold">dṛṣṭāntepi |</hi> soyaṃ devadatta
<lb/>iti vākyepi | apinā tattvamasītyasya samuccayaḥ | <hi rend="bold">virodhavaidhuryeṇa |</hi> virodha-
<lb/>rāhityena | virodharāhityamevopapādayati — <hi rend="bold">ekasyeti |</hi> ya eva devadattaḥ pūrva-
<lb/>māsītsa evedānīmastītyekasya bhinnakālasaṃbandhaḥ saṃbhavati pratīyate ca | yuga-
<lb/>panna saṃbhavatīti cetkiṃ tataḥ | na hi soyaṃ devadatta ityatra yaugapadyaṃ kasmādapi
<lb/>śabdātpratīyate | ekakālaviśiṣṭeparakālavaiśiṣṭyasyāsaṃbhavepyekatra dvayamiti
<lb/>pakṣasyāṅgīkāre bādhakābhāvāt | tathā ca kālayormitho virodhepyekatra tayoḥ
<lb/>saṃbandho na viruddhaḥ | evaṃ bhinnadeśayormitho virodhepyekatra tayoḥ saṃbandhaḥ
<lb/>kālabhedena saṃbhavatyeveti sopi na viruddhaḥ | tadevāha — <hi rend="bold">deśāntareti |</hi> lakṣa-
<lb/>ṇāmabhyupetya doṣāntaramāha — <hi rend="bold">lakṣaṇāpakṣepīti |</hi> lakṣaṇā hi jaghanyā vṛttirna
<pb n="103"/>
<lb/>mukhyā | sā ca mukhyārthabādhe satyagatyā svīkriyate | tathā caikapade tatkalpana-
<lb/>yaivopapattau padadvaye tatkalpanamanyāyyam | na hi gaṃgāyāṃ ghoṣa ityatra gaṃgāghoṣa-
<lb/>padayordvayorapi lakṣaṇā svīkriyate | vastuta idaṃ cintyam | lakṣaṇāyāṃ hi nānva-
<lb/>yānupapattimātraṃ tantram | kiṃ tu tātparyānupapattiḥ | tathā ca tātparyārthāvirodhāyai-
<lb/>kasyeva dvayostrayāṇāṃ sarveṣāṃ vā padānāṃ lakṣaṇā na doṣāya | viṣaṃ bhuṅkṣvetyādau
<lb/>mā cāsya gṛhe bhukthāḥ ityarthe sarvapadalakṣaṇāyā dṛṣṭatvāt | kiṃ cātra padadvaye
<lb/>lakṣaṇāyāmapi na tādṛśaṃ gauravam | ubhayatra lakṣyatāvacchedakasyaikatvāditi |
<lb/><hi rend="bold">itarathā |</hi> lakṣaṇāṃ vināpi vākyārthopapatteḥ prāgdarśitāyā anabhyupagame | ayaṃ
<lb/>bhāvaḥ — kālabhedena vastu bhidyate na vā | na bhidyate cetkimarthaṃ lakṣaṇāśrayaṇam |
<lb/>bhidyate cetkṣaṇikavādino bauddhasya mataṃ svīkṛtaṃ syāditi bauddho vijayeteti |
<lb/>vastuta idaṃ cintyam | upādhigatena bhedenopadheye bhedāṅgīkāre hi bauddhamatāṅgīkāraḥ
<lb/>syāt | na tu tathā | aupādhiko bheda ityasya hyupādhirbhinna ityarthaḥ | upadheyaṃ
<lb/>tu vastuta ekarūpameva | kevalamupādhigato bheda upadheye bhedavyavahāraprayojako
<lb/>bhavati | upadheye'vidyamānopi bheda ālakṣyata iti yāvat | soyaṃ devadatta iti
<lb/>vākyaṃ tu nābhedotpattyartham | tasya vastuta eva sattvāt | kiṃ tvabhedajñāpanārtham |
<lb/>tathā ca vastusata evābhedasya jñāpanārthesminvākye lakṣaṇāśrayaṇamāvaśyakamiti |
<lb/><hi rend="bold">atrāpi |</hi> tattvamasītyatrāpi | jīvaḥ śarīram | paramātmā hi tasyātmā |
<lb/>ātmaśarīraśabdau hi pratidvandvibhūtau | tathā ca jīvaparamātmanormadhye śarīrā-
<lb/>tmabhāvasaṃbandhasya sattvāttvaṃśabdasya ca jīvaśarīrakaparamātmavācakatvāttattvamiti
<lb/>padadvayapratipāditaṃ tādātmyaṃ na virudhyate | <hi rend="bold">jīvātmā hīti |</hi> jīvātmā hi
<lb/>brahmaśarīrarūpeṇa sadā brahmaprakārabhūtaḥ | brahmaprakāratvenaiva hi jīvasya vastutvam |
<lb/>ato jīvapratipādakastvaṃśabdo brahmaparyantameva svārthamabhidadhāti | <hi rend="bold">brahmātmakaḥ |</hi>
<lb/>brahma ātmā yasya tādṛśaḥ | tatra pramāṇamāha — <hi rend="bold">ya ātmanīti |</hi>
</p>
<pb n="104"/>
<p><hi rend="bold">atyalpamiti |</hi> tvaṃśabdo jīvāntaryāmiparamātmavācaka iti yaducyate tada-
<lb/>tyalpam | kiṃ tu sarve eva śabdā ghaṭapaṭādayastattadantaryāmiparamātmaparyantārthakāḥ |
<lb/>ghaṭapaṭādīnāṃ sarveṣāṃ vastūnāṃ brahmaśarīratvenaiva vastutvāt | na ca ghaṭapaṭādiśabdānāṃ
<lb/>sarveṣāṃ paramātmārthakatvena paryāyatvamiti vācyam | ghaṭaśabdo hi ghaṭavyaktidvārā
<lb/>tadantaryāmiparamātmavācakaḥ | paṭaśabdastu paṭavyaktidvāreti prakārībhūtadvārabhedāt |
<lb/><hi rend="bold">jīvasyeti |</hi> saṃsthānaṃ hastapādādyavayavaracanāviśeṣaḥ | yathā devamanuṣyādi-
<lb/>śarīrāṇi tattadabhimānijīvasya śarīratayā tatprakārabhūtāni tathā sarvāṇi vastūni
<lb/>brahmātmakāni | brahma ātmā yeṣāṃ tādṛśāni santyeva vastutvamāpannāni | <hi rend="bold">devo
<lb/>manuṣya iti |</hi> kāṣṭhaśilādiṣvapyanudbhūtaṃ caitanyamastyeveti devādiśabdavatkā-
<lb/>ṣṭhādiśabdā api tattadarthābhimānijīvāntaryāmiparamātmaparyantamevārthamabhidadhati |
<lb/>jīvasya tadantaryāmiṇaścāpratyakṣatvena lokāḥ kevalaṃ bāhyamevārthaṃ tattacchabdavācyaṃ
<lb/>manyante | <hi rend="bold">tadvācyatayeti |</hi> tattacchabdavācyatayā pratīyamānaṃ yattattadākāra-
<lb/>viśiṣṭaṃ vastu tasya taddvārā tādṛśavastvabhimānino jīvasya tādṛśajīvadvārā
<lb/>jīvāntaryāmiparamātmanaśceti vastujīvaparamātmarūpasaṃghātasya vācakāḥ | <hi rend="bold">tattva-
<lb/>muktāvalyāmiti |</hi> tattvamuktākalāpaḥ śrīveṅkaṭanāthadeśikaviracito viśi-
<lb/>ṣṭādvaitamatānusārī pañcasarātmakaḥ prakaraṇagranthaḥ | mauktikānāṃ yathā sarāstathātra
<lb/>granthe sarānparikalpya teṣu pañcasu sareṣu krameṇa jaḍadravyaṃ jīvo nāyako buddhi-
<lb/>radravyaṃ ceti pañca viṣayā nirūpitāḥ | asyaiva tattvamuktāvalītyaparaṃ nāma syāditi
<pb n="105"/>
<lb/>bhāti | <hi rend="bold">jīvamiti |</hi> devādiśabdo jīvaṃ vadati | jīvāpṛthaksiddhasya devādi-
<lb/>śarīrarūpasya bhāvasyābhidhānāt | jīvasaṃbandhaṃ vinā śarīrasvarūpameva na sidhya-
<lb/>tīti śarīrasya jīvāpṛthaksiddhatvam | kiṃ ceha viśiṣṭerthe loke vede ca devādi-
<lb/>śabdaprayogo niṣkarṣābhāvayukto bhūyāndṛśyate | niṣkarṣaḥ pārthakyam | tadeva yatra
<lb/>pratipādyaṃ tatra kevalārthe prayogostu nāma | loke hi devamanuṣyapaśupakṣyādayaḥ
<lb/>śabdā na kevalaṃ jīve nāpi kevalaṃ śarīre prayujyante | vedepi catvāraḥ pañcadaśa-
<lb/>rātrā devatvaṃ gacchantīti | atra devatvamityasya devaśarīraviśiṣṭatvamityarthaḥ |
<lb/>evaṃ loke vede ca viśiṣṭārthe eva prayoga ityevaṃ yo niyamo dṛśyate tatrāpṛtha-
<lb/>ksiddhaviśeṣaṇatvameva tantram | asti cāpṛthaksiddhatvaṃ śarīriṇā śarīrasya | yata
<lb/>ātmano'saṃbandhakāle maraṇottaraṃ devamanuṣyādimūrteḥ sthitiḥ pūrvavannāvagamyate |
<lb/>na hi mṛtasya śarīraṃ kṣaṇamapi pūrvavadavatiṣṭhate | vibhuḥ paramātmāpi sarvatra jīvā-
<lb/>tmanonupraveśādeva jagati nāmarūpe vyākarot | ato'ciccharīrako jīvaḥ aci-
<lb/>jjīvaśarīraka īśvara iti cetanācetanaśabdānāṃ paramātmaparyantārthābhidhānaṃ yukta-
<lb/>miti | <hi rend="bold">saṃsthāneti |</hi>
</p>
<p><lg><l>saṃsthānaikyādyabhāve bahuṣu nirupadhirdehaśabdasya rūḍhi-</l>
<l>rlokāmnāyaprayogānugatamiha tato lakṣma niṣkarṣaṇīyam |</l>
<l>avyāptatvādiduḥsthaṃ paramatapaṭhitaṃ lakṣaṇaṃ tatra tasmā-</l>
<l>dyaddhītulyāśrayaṃ yadvapuridamapṛthaksiddhimad dravyamasya ||</l></lg>
<lb/>saṃsthānaṃ hastapādādyavayavasaṃniveśaviśeṣaḥ | sa ca devamanuṣyapaśupakṣilatādyaneka-
<lb/>vidhaśarīreṣveko nāsti | teṣu sarveṣu dehaśabdasya rūḍhiśca nirupadhireva loke vede
<lb/>ca dṛśyate | atastadanusāreṇa śarīrasya lakṣaṇaṃ vaktavyam | naiyāyikādiparamate
<lb/>paṭhitaṃ yacceṣṭāśrayatvādi lakṣaṇaṃ tadavyāptyādidoṣaduṣṭam | īśvaraśarīratvenābhimateṣu
<lb/>kālādiṣu ceṣṭāyā abhāvāt | tasmād dhiyā jñānena saha tulyāśrayaṃ samā-
<lb/>nādhikaraṇaṃ yad dravyaṃ yasyāpṛthaksiddhimad bhavati tattasya vapurityucyate |
<pb n="106"/>
<lb/><hi rend="bold">śabdairiti |</hi>
</p>
<p><lg><l>śabdaistanvaṃśarūpaprabhṛtibhirakhilaḥ sthāpyate viśvamūrte-</l>
<l>ritthaṃbhāvaḥ prapañcastadanavagamatastatpṛthaksiddhamohaḥ |</l>
<l>śrotrādyairāśrayebhyaḥ sphurati khalu pṛthak śabdagandhādidharmo</l>
<l>jīvātmanyapyadṛśye vapurapi hi dṛśā gṛhyatenanyaniṣṭham ||</l></lg>
<lb/>tatsarvaṃ vai harestanuḥ (vi. pu. 1 | 22 | 37) mamaivāṃśo jīvaloke (gī. 15 | 7)
<lb/>dve rūpe brahmaṇastasya (vi. pu. 1 | 22 | 53) viṣṇuśaktiḥ parā proktā (vi. pu.
<lb/>6 | 7 | 61) yadambu vaiṣṇavaḥ kāyaḥ (vi. pu. 2 | 12 | 37) yasyātmā śarīram |
<lb/>(bṛ. 3 | 7 | 22) ityādiṣu tanvādiśabdairayamakhilaḥ prapañco viśvamūrterviṣṇo-
<lb/>ritthaṃbhāvo'pṛthaksiddhaviśeṣaṇībhūta iti sthāpyate | loke tu tasya viśeṣyabhū-
<lb/>tasyeśvarasyānavagamādetatpṛthaksiddhamiti mohaḥ pāmarāṇām | jñānināṃ tu sarvadā
<lb/>prapañcasyeśvarādapṛthaksiddhatvenaiva pratītirvyavahāraśca | yathā śrotraghrāṇādyairimdriyaiḥ
<lb/>śabdagandhādiguṇā ākāśapṛthivyādyāśrayāpekṣayā pṛthakkevalā eva jñāyante | śrotrā-
<lb/>dīnāmāśrayagrahaṇāsāmarthyāt | tatheśvaragrahaṇānarhairalpajñānāṃ pramāṇairīśvarātpārtha-
<lb/>kyena kevalasya prapañcasya grahaṇaṃ bhavati | jīvātmanyapi cakṣurādibhiradṛśye
<lb/>manogrāhye sati cakṣuṣā gṛhyamāṇaṃ śarīraṃ na jīvaviśeṣaṇatvena gṛhyate | kiṃ
<lb/>tvananyaniṣṭhaṃ pṛthaksiddhamiti gṛhyate | jīvasya cakṣurgrāhyatvābhāvāt | jagataḥ
<lb/>paramātmāpṛthaksiddhimuktvā tadvācināṃ padānāṃ niṣkarṣābhiprāyābhāve sati
<lb/>paramātmaparyantārthakatvamityāha — <hi rend="bold">niṣkarṣeti |</hi>
</p>
<p><lg><l>niṣkarṣākūtahānau vimatipadapadānyantarātmānamekaṃ</l>
<l>tanmūrtervācakatvādabhidadhati yathā rāmakṛṣṇādiśabdāḥ |</l>
<l>sarveṣāmāptamukhyairagaṇi ca vacasāṃ śāśvatesminpratiṣṭhā</l>
<l>pākaistasyāpratīterjagati taditaraiḥ syācca bhaṅktvā prayogaḥ ||</l></lg>
<lb/>niṣkarṣaḥ pārthakyam | ākūtamabhiprāyaḥ | apṛthaksiddhasyāpi vastuno yatra
<lb/>pārthakyena pratipādanamabhipretaṃ tatra kevalaśarīrārthakatvaṃ śabdasyāstu nāma | yathā
<lb/>jīvātmana idaṃ bhautikaṃ śarīram — ityatra śarīraśabdo na śarīrāntargatajīvaparya-
<lb/>ntārthakaḥ | yasya pṛthivī śarīramityādau pṛthivyādayaḥ śabdā apyevam | paraṃ tu yatra
<pb n="107"/>
<lb/>tathā vivakṣā nāsti tatra sarvatrāntaryāmiparyantārthakatvam | tadevātra pūrvārdhenu-
<lb/>mānena sādhitam | vimatipadāni vivādāspadāni padāni sarvāṇyekāntarātmapa-
<lb/>ryantārthamabhidadhati | niṣkarṣābhiprāyarahitatve sati tadapṛthaksiddhatanmūrtivācaka-
<lb/>tvāt | yathā rāmakṛṣṇādiśabdāḥ | āptamukhyairmaharṣibhiḥ sarveṣāṃ vacasāṃ śabdānāṃ
<lb/>śāśvatesminparamātmani pratiṣṭhā vācakatvenāvasthitiragaṇi kalpitā | yathā vacasāṃ
<lb/>vācyamuttamam | natāḥ sma sarvavacasāṃ pratiṣṭhā yatra śāśvatīti | pākā ḍimbhā
<lb/>ajñāninaḥ | taistādṛśārthasyāpratīterviśeṣaṇībhūtaśarīramātrārthakatvena prayogaḥ
<lb/>kriyate | tādṛśājñānibhiḥ saha jagati vyavaharadbhistaditarairvidvadbhirapi bhaṅktvā
<lb/>lakṣaṇayā kevalārthe śabdānāṃ prayogaḥ kriyata ityarthaḥ |
</p>
<p><hi rend="bold">sarvapramāṇasyeti |</hi> viśeṣarahitasya vastuno rūpādyabhāvānna tatra pratyakṣapra-
<lb/>māṇapravṛttiḥ | nāpītarapramāṇāni | pratyakṣamūlakatvātteṣāmiti bhāvaḥ | <hi rend="bold">ni-
<lb/>rvikalpaketi |</hi> niṣprakārakajñānaṃ nirvikalpakamityevaṃ naiyāyikoktaṃ nirvika-
<lb/>lpakamatra na gṛhyate | tādṛśasya niṣprakārakajñānasya rāmānujīyaiḥ kvāpyanaṅgī-
<lb/>kārāt | kiṃ tvekajātīyadravyeṣu prathamapiṇḍagrahaṇam | yathā pūrvamadṛṣṭa-
<lb/>ghaṭasya devadattādeḥ prathamato jāyamānamayaṃ ghaṭa iti jñānam | atra yadyapi
<lb/>ghaṭatvarūpaḥ prakāro bhāsata eva tathāpīdaṃ ghaṭatvametādṛśeṣu ghaṭāntareṣvanuvṛtta-
<lb/>mityevamanuvṛttākāratā na pratīyata ityāśayenaitadrāmānujīyairnirvikalpakamucyate |
<lb/>dvitīyādighaṭajñāneṣu tu pūrvaṃ dṛṣṭo yo ghaṭastajjātīyoyamityevamanuvṛttirghaṭa-
<lb/>tvasya pratīyata iti tasya savikalpakatvam | evaṃ ca rāmānujābhimate nirvikalpake
<lb/>saviśeṣameva vastu pratīyata iti siddham | <hi rend="bold">anyatheti |</hi> prathamajñāne yadi prakāro
<lb/>na bhāsate tarhi soyamiti tacchabdena pūrvajñātaghaṭatvādiprakāraviśiṣṭapratītiryā
<lb/>jāyate sā nopapadyate | naiyāyikādayastu prāthamikasavikalpakajñāne soyamityevaṃ
<lb/>pratītireva na bhavatīti manyante |
</p>
<pb n="108"/>
<p>ita eva vārucerāha — <hi rend="bold">kiṃ ceti |</hi> sarvaḥ prapañco bhrāntyāvabhāsata ityevaṃ-
<lb/>vādināṃ māyāvedāntināṃ mate prapañcāntargato vedopi bhrāntimūlaka eveti
<lb/>tena prapañcasya bādho na syāt | vastuto rajjvāṃ bhrāntena kenacidayaṃ sarpa
<lb/>ityukte yathā tatra na viśvāso jāyate tadvat | <hi rend="bold">nivartakamiti |</hi> prapañcasyeti
<lb/>saṃbadhyate | <hi rend="bold">tatra |</hi> brahmātmaikye | avidyāyāṃ pramāṇābhāvasya prāgupapādita-
<lb/>tvena pratyakṣasiddhasya bhedasyānapalapanīyatayā brahmātmaikyasya pramāṇasiddhatvaṃ na
<lb/>bhavati | kiṃ ca sarvapramāṇāni saviśeṣavastuviṣayāṇyevetyanupadamevoktam | viśe-
<lb/>ṣeṇa ca vastunaḥ sadvitīyataiva bhavatīti nātmaikyaṃ pramāṇasiddhaṃ bhavatītyarthaḥ |
<lb/><hi rend="bold">na ceti |</hi> paramātmavyatiriktasya prapañcasya satyatve paramātmana ekasya jñānena
<lb/>prapañcasya jñānaṃ na saṃbhavati | na hi ghaṭajñānena paṭajñānaṃ bhavitumarhati | tathā
<lb/>caikavijñānena sarvavijñānapratijñā chāndogyaśrutyuktā rāmānujamate viruddhā syāt |
<lb/>māyāvādimate tu sarvasya prapañcasyātmanyāropitatvena prapañcādhiṣṭhānabhūtasyaikasyā-
<lb/>tmano jñānenāropitasya jñānaṃ sulabham | yathā rajjau jñātāyāṃ tatra kalpitasya
<lb/>sarpasya kiṃ tattvaṃ tajjñāyate tadvat | sarvavastujñānaṃ ca sarvavastugatatattvāṃśajñāna-
<lb/>meveti | atra caikena mṛtpiṇḍena vijñātena sarvaṃ mṛṇmayaṃ vijñātaṃ bhavatīti śrutau
<lb/>dṛṣṭānta āmnātaḥ | yadyapi dṛṣṭānte mṛtpiṇḍaghaṭādīnāṃ mṛṇmayānāṃ mṛtpariṇāmyu-
<lb/>pādānakāraṇaṃ dārṣṭāntike tu paramātmā sarvasyāsya jagato vivartopādānakāraṇa-
<lb/>miti vaiṣamyaṃ tathāpi na tadbādhakam | yato vivakṣitenāṃśena dṛṣṭāntadārṣṭānti-
<lb/>kayoḥ sāmyamāvaśyakam | aṃśāntareṇa sāmyaṃ tu yathāsaṃbhavamupapādanīyaṃ na
<lb/>tvāvaśyakam | atra tvekavijñānena sarvavijñānamityayamaṃśo vivakṣitaḥ | tena
<lb/>sāmyamastyeveti | rāmānujamatenottarayati — <hi rend="bold">prakṛtīti |</hi> prakṛtiḥ sarvasya jaḍa-
<lb/>jātasya mūlakāraṇaṃ triguṇātmakaṃ pradhānam | puruṣā jīvāḥ | mahattatvaṃ buddhisā-
<lb/>mānyam | ahaṃkārohamityākāro buddhiviśeṣaḥ | tanmātraṃ cedamityākāro buddhiviśeṣaḥ |
<lb/>idameva pañcamahābhūtānāṃ sūkṣmaṃ rūpam | prakṛtyādyātmakaṃ yadbrahmāṇḍaṃ tadantarvarti-
<pb n="109"/>
<lb/>naśca ye devatiryagādayaḥ sarvaprakārāstadrūpeṇa racanāviśeṣeṇāvasthitametatkāryaṃ brahma-
<lb/>śarīratvādbrahmaiva | mūlakāraṇaṃ pradhānamapi brahmaśarīratvādbrahmaiva | pradhānaṃ sūkṣmaṃ
<lb/>śarīram | tadvikārabhūtaṃ brahmāṇḍaṃ tu sthūlaśarīram | sūkṣmaśarīraviśiṣṭātma-
<lb/>jñānena ca sthūlaśarīraviśiṣṭātmajñānaṃ sulabhameva | yathā kaściddevadattādiḥ pūrvaṃ
<lb/>bālyāvasthāyāṃ dṛṣṭaḥ sa eva punastāruṇye sthūlaśarīrako dṛṣṭaścetsoyamityevaṃ jñāyate
<lb/>tadvat | sūkṣmaśarīrajñānena tadvikārabhūtasya sthūlasya jñānamiti tātparyam | sūkṣma-
<lb/>śarīraṃ ca sthūlasya pariṇāmyupādānakāraṇaṃ mṛdādirghaṭāderiveti dṛṣṭāntadārṣṭānti-
<lb/>kayoḥ pariṇāmitvāṃśenāpi sāmyādupapannataratvamityuktam | vastutastu nāyaṃ śrutera-
<lb/>bhiprāyo yuktaḥ | śrutyakṣarāsvārasyāt | ekavijñānena sarvavijñānamityatra kāraṇī-
<lb/>bhūtaṃ yadvijñānaṃ tadviṣayībhūtaḥ sūkṣmaśarīraviśiṣṭa ātmā rāmānujairuktaḥ | kārya-
<lb/>bhūtajñānaviṣayībhūtaśca sthūlaśarīraviśiṣṭa ātmā tairuktaḥ | ubhayatrāpi cātmaśa-
<lb/>bdokterna viśiṣṭaṃ kiṃcitprayojanam | sūkṣmaśarīrajñānena tatkāryasya sthūlaśarīrasya
<lb/>jñānamityatraiva tātparyam | kāryakāraṇayoraikyāt | paraṃ tu na tathā śrutau nirdeśo
<lb/>dṛśyate | tatra hi kāraṇībhūtajñānaviṣayatvenātmā nirdiṣṭaḥ | kāryabhūtajñānaviṣaya-
<lb/>tvena ca jagannirdiṣṭamiti | ita eva vārucerāha — <hi rend="bold">api ceti | bādhyeteti |</hi>
<lb/>sato hi vijñānaṃ na tvasataḥ | na hi śaśaśṛṅgasya vijñānaṃ saṃbhavati | nanu jagataḥ
<lb/>satyatve tadvināśāsaṃbhavātpralayānupapattiriti cettatrāha — <hi rend="bold">nāmarūpeti |</hi> eta-
<lb/>nnāmaka īdṛśaścāyamityevaṃ yo nāmarūpavibhāgastadanarhā yā sūkṣmāvasthā tadyuktā
<lb/>prakṛtirmahattattvādirūpeṇāpariṇateti yāvat | tathāvidhāśca ye puruṣā jīvā ayaṃ
<lb/>devoyaṃ manuṣya ityādirūpeṇa nirdeṣṭumaśakyāstaccharīrakaṃ brahma kāraṇāvastham |
<lb/>iyamavasthaiva pralaya ityucyate |
</p>
<pb n="110"/>
<p>nanvevaṃ brahmaṇaḥ saviśeṣatve nirguṇam (cū. 7) ityādiśrutivirodha itya-
<lb/>trāha — <hi rend="bold">nirguṇavādā iti |</hi> hātuṃ yogyā heyāstyājyāḥ | prakṛtisaṃbandha-
<lb/>mūlakā ye jarāmaraṇādayastyājyā guṇāste paramātmani na santīti nirguṇa-
<lb/>śrutestātparyamiti bhāvaḥ | nanvevamapi paramātmanaḥ sakāśājjīvānāṃ jaḍava-
<lb/>stūnāṃ ca bhedenāvasthitau neha nānāsti (bṛ. 4 | 4 | 19) ekamevādvitīyam
<lb/>(chā. 6 | 2 | 1) ityādiśrutivirodhota āha — <hi rend="bold">nānātveti | cetanāceta-
<lb/>nātmakam |</hi> jīvajaḍasvarūpam | jīvānāṃ jaḍānāṃ ca brahmaprakāratvenaiva vastutvam |
<lb/><hi rend="bold">sarvaprakāramiti |</hi> bahuvrīhiḥ | jīvajaḍaprakārakamityarthaḥ | <hi rend="bold">sarvātmaketi |</hi>
<lb/>sarvamātmā svarūpaṃ yasya | sarvaṃ hi jagatparamātmaśarīratayā paramātmasvarūpameva |
<lb/>tathā ca jīvajaḍarūpaśarīraviśiṣṭaṃ yadbrahma tādṛśaviśiṣṭabrahmaṇaḥ sakāśātpṛthagbhūtaṃ
<lb/>kiṃcidapi nāsti | yadbrahmaśarīrabhūtaṃ na bhavati tādṛśaṃ kiṃcidapi nāstīti nānā-
<lb/>tvaniṣedhapratipādakaśrutestātparyamityarthaḥ |
</p>
<p><hi rend="bold">kimatreti |</hi> rāmānujīyāḥ kiṃ bhedavādina utābhedavādinotha vā bhedā-
<lb/>bhedavādina iti praśnārthaḥ | uttarayati — <hi rend="bold">sarvaṃ tattvamiti |</hi> rāmānujīyā
<lb/>bhedavādino'bhedavādina ubhayavādinaścetyarthaḥ | tadupapādayati — <hi rend="bold">tatra sarveti |</hi>
<lb/>sarvaśarīratayeti sarvaprakāramiti ca bahuvrīhiḥ | <hi rend="bold">svarūpasvabhāveti |</hi> citāṃ
<lb/>jīvānāṃ svarūpaṃ jñānātmakamityacitsvarūpāpekṣayā citāṃ svarūpavailakṣaṇyam |
<lb/>cidīśvarayostu yadyapi jñānātmakaṃ svarūpaṃ samameva tathāpīśvarasvarūpaṃ vibhu
<lb/>jīvānāṃ tvaṇviti cidīśvarayoḥ svarūpavailakṣaṇyaṃ bodhyam | <hi rend="bold">asaṃkuciteti |</hi>
<lb/>asaṃkucitaṃ paricchedarahitaṃ nirmalaṃ ca yajjñānaṃ tatsvarūpāṇāṃ jīvātmanāmi-
<pb n="111"/>
<lb/>tyarthaḥ | anena jīvānāṃ jaḍāpekṣayā svarūpavailakṣaṇyamuktam | jīvānāṃ
<lb/>svarūpabhūtajñānasya na kadāpi saṃkocaḥ | karmaṇā saṃkocastu guṇabhūtajñāna-
<lb/>syaiva | anādi yatkarma tadrūpayā avidyayā veṣṭitānām | rāmānujamate karmai-
<lb/>vāvidyā | jaganmūlabhūtāyāḥ śrīśaṃkarācāryairuktāyā avidyāyā rāmānujīyaira-
<lb/>svīkārāt | <hi rend="bold">jñānasaṃkoceti |</hi> guṇabhūtajñānasya saṃkoco vikāśaśca jīvānāṃ
<lb/>svabhāvaḥ | tathā bhogyabhūtaṃ yadacidvastu tatsaṃsargaḥ sukhaduḥkhopabhogau bhagavatsvarūpa-
<lb/>jñānaṃ bhagavatpadaprāptiśca teṣāṃ svabhāva ityarthaḥ | <hi rend="bold">apuruṣārthatvamiti |</hi> asu-
<lb/>rādiśabdeṣviva virodhārthakotra nañ | jaḍavastuno mokṣarūpapuruṣārthavirodhitvaṃ
<lb/>svābhāvikamityarthaḥ | puruṣārthatvamiti pāṭhe puruṣāyedaṃ puruṣārtham | tasya bhāvaḥ
<lb/>puruṣārthatvam | pārārthyamiti yāvat | <hi rend="bold">vikāreti |</hi> rūpāntareṇa pariṇāmo vikāraḥ |
<lb/><hi rend="bold">jñānaiśvaryeti |</hi> jñānaṃ nāma sarvadā sarvaviṣayaprakāśakaḥ svaprakāśo guṇaviśeṣaḥ |
<lb/>aiśvaryaṃ ca svātantryeṇa kartṛtvaṃ sakalajīvajaḍaniyamanasāmarthyaṃ vā | vīryaṃ jagadu-
<lb/>pādānakāraṇatvepi svarūpavikārābhāvaḥ | śaktirjagatprakṛtibhāvo'ghaṭitaghaṭanā-
<lb/>sāmarthyaṃ vā | tejaḥ sahakārinairapekṣyaṃ parābhibhavanasāmarthyaṃ vā | na avadhiryasya
<lb/>tādṛśotiśayo yeṣāṃ tādṛśā asaṃkhyeyāḥ saṃkhyātumaśakyāḥ kalyāṇakārakā ye
<lb/>jñānādayo guṇāsteṣāṃ gaṇaḥ | aparicchedyastādṛgguṇagaṇo yasyeśvarasya tasya bhāva
<lb/>ityarthaḥ | guṇagaṇaśabdāntabahuvrīhestalpratyayaḥ |
</p>
<p><hi rend="bold">veṅkaṭanātheneti |</hi> veṅkaṭanāthena svakṛte tattvamuktākalāpanāmake grantha itthaṃ
<lb/>padārthavibhāgaḥ siddhāntita ityarthaḥ | ayaṃ ca veṅkaṭanātho drāviḍabrāhmaṇo
<lb/>viśvāmitragotraḥ śrī 6 puṇḍarīkākṣācāryasya pautraḥ śrī 6 madanantācāryasya
<lb/>putro vādihaṃsāmbudācāryasya śiṣyaḥ | śrī 6 totārammāsya mātā | aya-
<note>4|204 — nirāṭaṅki <foreign xml:lang="en">for</foreign> niraṭaṅki <foreign xml:lang="en">A. B.</foreign></note>
<pb n="112"/>
<lb/>meva vedāntācārya ityākhyāyate | ayaṃ ca śrīmadvidyāraṇyasamakālīnaḥ |
<lb/>yataḥ śrīmadvidyāraṇyamunīnāṃ madhvasaṃpradāyānuvartibhirakṣobhyamunibhiḥ sākaṃ
<lb/>vivāde jāyamāna ebhirvedāntācāryairmādhyasthyaṃ svīkṛtamityaitihyaṃ śrūyate | <hi rend="bold">dravyā-
<lb/>dravyeti |</hi> atra śloke padārthajātaṃ sādharmyavaidharmyabhedaiḥ saṃgṛhya vibhajya ca nirdi-
<lb/>ṣṭam | mitaṃ pramāṇasiddhaṃ tattvaṃ padārthajātaṃ dravyādravyabhedāddvividhamāhuḥ |
<lb/>tadvido bāhyakudṛṣṭirahitāḥ | dravyaṃ dvividham | jaḍamajaḍaṃ ca | svaviṣayakajñāne-
<lb/>naiva prakāśamānatvaṃ jaḍatvam | prācyaṃ pūrvaṃ jaḍamavyaktakālabhedena dvividham | avyaktaṃ
<lb/>triguṇātmikā mūlaprakṛtiḥ | tatpariṇāmabhūtaṃ vyaktaṃ jagadapyavyaktaśabdena lakṣyate |
<lb/>antyamajaḍaṃ dvividham | pratyak parāk ceti | svasmai bhāsamānaṃ pratyak |
<lb/>parasmā eva bhāsamānaṃ parāk | prathamaṃ pratyak jīveśvarabhedena dvividham | aparaṃ
<lb/>parāk nityavibhūtirmatiśceti dvividham | nityavibhūtirvaikuṇṭhalokaḥ | matirjñāna-
<lb/>mātmaguṇatvena prasiddham | kecidrāmānujīyaikadeśino nityavibhūtirjaḍetyāhuḥ |
<lb/>atha dravyaṃ tadavāntarabhedāṃśca lakṣayati — <hi rend="bold">tatra dravyamiti |</hi> daśāvasthā | avasthā-
<lb/>śrayībhūtaṃ dravyamiti dravyasāmānyalakṣaṇam | sattvapūrvaiḥ sattvādibhiḥ sattvarajasta-
<lb/>moguṇairupetā prakṛtiḥ | kālo varṣartumāsādyākāraḥ | upādhikṛtabhedairvarṣādivyava-
<lb/>hāraviṣayaḥ | aṇurjñānāśrayo jīvaḥ | anya ātmā aṇuvyatiriktaścetana īśaḥ |
<lb/>triguṇādanyā sattvākhyaguṇaviśeṣayuktā nityavibhūtirucyate | jñāturjīvasyeśvarasya
<lb/>ca yo jñeyāvabhāso viṣayaprakāśaḥ sa matiḥ | etatsaṃkṣepād dravyalakṣaṇaṃ bodhya-
<lb/>mityarthaḥ |
</p>
<pb n="113"/>
<p><hi rend="bold">dvā suparṇeti |</hi>
</p>
<p><lg><l>dvā suparṇā sayujā sakhāyā samānaṃ vṛkṣaṃ pariṣasvajāte |</l>
<l>tayoranyaḥ pippalaṃ svādvatti anaśnannanyobhicākaśīti ||</l></lg>
<lb/>iti śrutiḥ | dvetyādipadacatuṣṭaye aupratyayasya supāṃ suluk (pā. sū. 7 | 1 | 39)
<lb/>iti sūtreṇa ḍādeśaḥ | dvau suparṇau jīveśvarau | suparṇau iti pakṣisādṛśyādrūpakā-
<lb/>tiśayoktiḥ | yujyata iti yuk | yukśabdo guṇaparaḥ | sayujā sayujau samāna-
<lb/>guṇakau | sakhāyā sakhāyau apahatapāpmatvādiguṇairmithaḥ samānau | dvau suparṇau
<lb/>pakṣitvena rūpitau jīveśvarau samānamekaṃ vṛkṣaṃ vṛkṣavacchedanārhatvādvṛkṣatvena
<lb/>rūpitaṃ śarīraṃ samāśritau | tayormadhye anyataro jīvaḥ svādu paripakvaṃ pippalaṃ
<lb/>karmaphalaṃ bhuṅkte | anyastu paramātmā abhuñjāna eva prakāśate | atra śarīratadā-
<lb/>śrayajīvaparādiviṣayavācakaśabdanigaraṇena viṣayivācakavṛkṣasuparṇādiśabdairvṛkṣatvā-
<lb/>dyadhyavasānalakṣaṇarūpakātiśayoktirvicchittiviśeṣāya | atropabṛṃhaṇaṃ ca śrīma-
<lb/>dbhāgavata ekādaśaskandhe dṛśyate —
</p>
<p><lg><l>suparṇāvetau sadṛśau sakhāyau yadṛcchayaitau kṛtanīḍau ca vṛkṣe |</l>
<l>ekastayoḥ khādati pippalānnaṃ sa pippalādo na tu pippalādaḥ ||</l></lg> (bhāga 11 | 11 | 6) iti |
<lb/><hi rend="bold">nānātmāna iti |</hi> kasyacitsukhaṃ kasyacidduḥkhaṃ kaścitsaṃsarati kaścinmucyata
<lb/>iti vyavasthā yato dṛśyateto jīvātmāno nānābhūtāḥ | na tu jīvaikyamityarthaḥ |
<lb/>taduktaṃ tattvāvalyām —
</p>
<p><lg><l>kaścidraṅkaḥ kaścidāḍhyaḥ kaścidanyavidhaḥ punaḥ |</l>
<l>anayaivātmanānātvaṃ sidhyatyatra vyavasthayā ||</l></lg> (tattvā. 90) iti |
<lb/><hi rend="bold">na jāyata iti |</hi> vipaścit jñānī | vipaścittvārhoyaṃ jīva idānīmapi na
<lb/>jāyate mriyate vā | idānīmapi jananamaraṇaśūnya ityarthaḥ | nāyaṃ kutaścit |
<lb/>utpādakaśūnya ityarthaḥ | na babhūva kaścit | pūrvamapi jananaśūnyaḥ | na jāyata
<pb n="114"/>
<lb/>ityatra heturaja iti | na mriyata ityatra heturnitya iti | na kutaścidityatra hetuḥ
<lb/>śāśvata iti | śaśvadbhavaḥ śāśvataḥ | pūrvaṃ na babhūvetyatra hetuḥ purāṇa iti | nanu
<lb/>kathamasya nityatvam | śarīrāntarvartinaḥ śarīravināśānuvināśitvāvaśyaṃbhāvā-
<lb/>dityāha — na hanyata ityādi | <hi rend="bold">aparathā |</hi> jīvātmano nityatvābhāve | śarīreṇa
<lb/>saha jīvasyotpattivināśāṅgīkāreṇa jīvasyānityatvāśrayaṇe tu karma kṛtvā mṛtasya
<lb/>phalopabhogābhāvena kṛtasya karmaṇaḥ praṇāśaḥ | ayaṃ kṛtapraṇāśadoṣaḥ | tathā
<lb/>janmāntarābhāvena pūrvamakṛtasyāpi karmaṇaḥ phalībhūtaḥ sukhādyupabhoga utpanna-
<lb/>mātrasya jīvasya dṛśyate | ayamakṛtābhyāgamadoṣaḥ | <hi rend="bold">vītarāgeti |</hi> vītarāgasya
<lb/>viṣayāsaktirahitasya janma utpattirna dṛśyate | arthātprāṇī sarāga eva jāyate |
<lb/>prāṇī rāgānubaddha eva janma prāpnoti | rāgasya ca pūrvānubhūtaviṣayānucintanaṃ
<lb/>kāraṇam | pūrvānubhavaśca viṣayāṇāmanyasmiñjanmani śarīramantareṇa nopapadyate |
<lb/>soyaṃ jīvaḥ pūrvaśarīrenubhūtānviṣayānanusmaraṃstatra rajyate | tathā cāyaṃ dvayorja-
<lb/>nmanoḥ pratisaṃdhiḥ | evaṃ pūrvaśarīrasya pūrvatareṇa pūrvatarasya pūrvatamenetyādinānā-
<lb/>diścetanasya śarīrayogonādiśca rāgānubandha iti siddhaṃ nityatvamiti | <hi rend="bold">bālā-
<lb/>greti |</hi> bālaḥ keśaḥ | tasyāgrāduddhṛtaḥ śatatamo bhāgastasmādapyuddhṛto yaḥ śata-
<lb/>tamo bhāgastattulyo jīvo vijñeyaḥ | sa cedṛśa evānantyāya mokṣāya prabhavatī-
<lb/>tyarthaḥ | <hi rend="bold">āreti |</hi> totraprotāyaḥśalākāgramārāgram | tasmāduddhṛtā mātrā mānaṃ
<lb/>yasya tādṛśaḥ puruṣo jīva ityarthaḥ | <hi rend="bold">aṇuriti |</hi> jīvātmāṇurata eva durvijñeyaḥ
<lb/>śuddhena cetasā grāhya ityarthaḥ |
</p>
<p><hi rend="bold">bhogyeti |</hi> bhogyaṃ viṣayaḥ śabdādiḥ | bhogasyopakaraṇaṃ sādhanamindriyam |
<lb/>bhogasyāyatanaṃ sthānaṃ śarīram |
</p>
<pb n="115"/>
<p><hi rend="bold">upādānamiti |</hi> prakṛtirūpaṃ yatparamātmanaḥ sūkṣmaṃ śarīraṃ taddvārā sthūlasya jagata
<lb/>upādānakāraṇaṃ paramātmeśvaraśabdārtha ityarthaḥ | <hi rend="bold">arcā nāmeti |</hi> gṛhe devālayādiṣu
<lb/>vā devatātvena kalpitā yāḥ pāṣāṇādipratimāstāḥ śarīratvena svīkṛtya tatra sūkṣma-
<lb/>divyaśarīraviśiṣṭaḥ paramātmā vartate | ayaṃ cārcakaparādhīnasnānabhojanāsanaśayana-
<lb/>sthitiḥ sarvasahiṣṇuḥ | ayaṃ ca kvacitsvayameva vyakto bhavati | kvaciddevaiḥ siddhairma-
<lb/>nuṣyairvā sthāpito bhavati | <hi rend="bold">vibhava iti |</hi> vibhavaśca mukhyagauṇabhedena dvividhaḥ |
<lb/>tatra mukhyaḥ sākṣātsvecchayāvatāraḥ | ayaṃ copāsakaviśeṣānugrahārthaṃ kvacitprakaṭo
<lb/>bhavati | gauṇastvāveśāvatāraḥ | jīvenādhiṣṭhite śarīre kāryaviśeṣaṃ sādhayituṃ
<lb/>paramātmā svarūpeṇa śaktyā vā praviṣṭo bhavati | tatra svarūpeṇāveśaḥ paraśurāmā-
<lb/>diṣu | śaktyāveśaḥ kāryakāle vidhiśivādiṣu cetaneṣu śaktimātreṇa sphuraṇam |
<lb/>matsyakūrmādayo daśāvatārāḥ padmanābhādayaśca vibhavaviśeṣā eva | tatra mukhya-
<lb/>vibhavāḥ sarve dīpādutpannadīpavatsthitā mumukṣūṇāmupāsyāḥ | gauṇavibhavāstu
<lb/>vidhiśivapāvakavyāsajāmadagnyādayo bubhukṣūṇāmevopāsyā bhavanti | <hi rend="bold">vyūha
<lb/>iti |</hi> vyūho nāma paramātmaivopāsanārthaṃ jagatsṛṣṭyādyarthaṃ ca vāsudevasaṃkarṣaṇa-
<lb/>pradyumnāniruddhabhedena caturdhāvasthitaḥ | tatra jñānaiśvaryādibhiḥ ṣaḍbhirguṇaiḥ pūrṇaḥ
<lb/>śrīvāsudevaḥ | jñānabalābhyāṃ yuktaḥ saṃkarṣaṇaḥ | aiśvaryavīryābhyāṃ yuktaḥ pradyumnaḥ |
<lb/>śaktitejobhyāṃ yuktoniruddha iti triṣu guṇavibhāgaḥ | saṃkarṣaṇa aiśvaryādiguṇa-
<lb/>catuṣṭayasadbhāvepi tatrādhikṛtakāryānuguṇyena jñānabalarūpaṃ guṇadvayameva prakāśate |
<lb/>evameva pradyumnaniruddhe coktaguṇadvayādanyadguṇacatuṣṭayāvasthitiraprakāśitā draṣṭavyā |
<lb/>tatra saṃkarṣaṇasya kāryaṃ śāstrapravartanaṃ saṃhāraśca | pradyumnasya dharmanayanaṃ sṛṣṭiśca |
<lb/>aniruddhasya tattvagamanaṃ rakṣaṇaṃ ca | atrādyavyūhasya vāsudevasya ṣaḍguṇatayānu-
<pb n="116"/>
<lb/>saṃdheyatvāttasya parasmādabhedavivakṣayā kvacidvyūhatrayamuktam | <hi rend="bold">sūkṣmamiti |</hi> ayaṃ
<lb/>ca sūkṣmamityādinocyamāno nārāyaṇaḥ śrīvaikuṇṭhākhye pure śrīmaddivyālaye
<lb/>śrīmahāmaṇimaṇḍape siṃhāsane śeṣaparyaṅke niṣaṇṇo divyamaṅgalavigrahadhārī śrībhū-
<lb/>nīlāsahitaścaturbhujaḥ śaṅkhacakrādidivyāyudhopetonantagaruḍādibhirupāsyamāno
<lb/>bhagavān | ayameva muktaprāpyaḥ | <hi rend="bold">sopahateti |</hi> pāpmā pātakam | pātaka-
<lb/>rāhityajarārāhityādayo guṇāḥ | kāmo viṣayābhilāṣaḥ | saṃkalpodhyavasāyaḥ |
<lb/><hi rend="bold">antaryāmīti |</hi> antaryāmitvaṃ nāma jīvātmanāṃ svarganarakādyanubhavadaśāyāmapi
<lb/>suhṛttvena yogibhirdraṣṭavyatayā hṛdayapradeśāvasthitaṃ rūpam | ayaṃ ca jīvena sākaṃ
<lb/>vidyamānopi tadgatadoṣairna spṛśyate |
</p>
<p><hi rend="bold">puruṣārtheti |</hi> puruṣārtho mokṣaḥ | tatparipanthibhūtastatprāptau pratibandhako yo
<lb/>duritanicayaḥ pātakasamūhastasya kṣaye satītyarthaḥ | <hi rend="bold">tadanu |</hi> tadanantaram |
</p>
<pb n="117"/>
<p><hi rend="bold">evamupāsaneti |</hi> uktopāsanārūpaṃ yatkarma tadyukternāntaryāmivijñānena
<lb/>draṣṭurjīvasya darśanaṃ tatkarmakāvalokanaṃ naṣṭaṃ bhavati | jīvasya svābhāvikaṃ
<lb/>yatsvamātrāvalokanaṃ tadvinaṣṭaṃ bhavati | taddhi mokṣapratibandhakam | tadu-
<lb/>ktam — na dṛṣṭerdraṣṭāraṃ paśyeḥ (bṛ. 3 | 4 | 2) ityādi | atra dṛṣṭerdraṣṭāramiti pākaṃ
<lb/>pacatītivannirdeśaḥ | dṛṣṭerdraṣṭāraṃ darśanakartāramityarthaḥ | darśanaśravaṇamanananidi-
<lb/>dhyāsanānāṃ yaḥ kartā jīvaḥ sa na draṣṭavyaḥ śrotavyo mantavyo nididhyāsitavyaḥ |
<lb/>kiṃ tu darśanādikarturjīvādanya eva svāntara ātmā draṣṭavyaḥ | indriyādhīnadarśa-
<lb/>nakartāraṃ jīvaṃ prāṇanakartṛtvena na paśyeriti śrutitātparyam | <hi rend="bold">svabhaktamiti |</hi>
<lb/>vāsudevopi svabhaktaṃ saṃprāpya tasmā ānandarūpamavināśi punarāvṛttirahitaṃ
<lb/>svapadaṃ dadātītyarthaḥ |
</p>
<p><hi rend="bold">śārīrakamīmāṃsābhāṣyamiti |</hi> idameva śrībhāṣyamiti prasiddham |
<note>4|264 — adarśane <foreign xml:lang="en">for</foreign> darśane <foreign xml:lang="en">D.</foreign></note>
<pb n="118"/>
<lb/><hi rend="bold">pūrvavṛtteti |</hi> anārabhyādhītasya śāstrārambhe saṃprayuktasyāthaśabdasyānantaryārthakatve
<lb/>tadānantaryaṃ kasyetyākāṅkṣāyāṃ yogyatābalānnirṇetavyaṃ bhavati | yatra tu madhyetha-
<lb/>śabdastatra tadānantaryaṃ kasyetyākāṅkṣāyāṃ pūrvaprakaraṇapratipāditaviṣayasyaivānantaryaṃ
<lb/>grāhyaṃ bhavati | tadvadevātra mīmāṃsāśāstramadhyasthoyamathaśabdaḥ | tathā cāsmātpūrvaṃ
<lb/>yatpūrvamīmāṃsārūpaṃ jaimininoktaṃ prakaraṇaṃ tatra karmarūpo viṣayaḥ pratipādita iti
<lb/>karmajñānamevātra pūrvavṛttam | <hi rend="bold">hetvartha iti |</hi> hetuśca buddhisthaḥ karmaphalavināśi-
<lb/>tvajñānādiḥ | <hi rend="bold">kāryakāraṇatveneti |</hi> pūrvottaramīmāṃsayoḥ saṃbhūya yadekaśāstratvaṃ
<lb/>tatsayuktikameva | pūrvamīmāṃsāpratipāditakarmajñānasyottaramīmāṃsāpratipāditabrahma-
<lb/>jñānasya ca kāryakāraṇabhāvena saṃgativiśeṣadarśanāditi bhāvaḥ | mīmāṃseti sa-
<lb/>mākhyābalādapyekaśāstratvaṃ sidhyati | <hi rend="bold">ṣoḍaśalakṣaṇeneti |</hi> lakṣaṇaśabdodhyā-
<lb/>yavācī | jaiminiproktāyā dvādaśalakṣaṇyāḥ saṃkarṣakāṇḍenādhyāyacatuṣṭayātmakena
<lb/>saha ṣoḍaśalakṣaṇatvaṃ bodhyam |
</p>
<p><hi rend="bold">parīkṣyeti |</hi> karmasaṃpādyānsvargādilokānparīkṣya mīmāṃsānyāyairnirūpya
<lb/>karmaphalasya kṣayitvaṃ niścitya akṛto nityaḥ paramātmā kṛtena karmaṇā nāsti
<lb/>na labhyate iti yo brāhmaṇodhītasāṅgavedo nirvedamāyānnirviṇṇo bhavetsa
<lb/>gurumabhigacchedityuttaratra saṃbandhaḥ | <hi rend="bold">ityādīti |</hi> ādiśabdena tadyatheha
<lb/>karmacito lokaḥ kṣīyata evamevāmutra puṇyacito lokaḥ kṣīyate (chā.
<note>4|285 — lakṣaṇam <foreign xml:lang="en">for</foreign> lakṣaṇena <foreign xml:lang="en">D.</foreign></note>
<pb n="119"/>
<lb/>8 | 1 | 6 |) antavadevāsya tadbhavati (bṛ. 3 | 8 | 10) na hyadhruvaiḥ prāpyate
<lb/>dhruvaṃ karmabhiḥ (kā. 2 | 10) iti śrutisaṃgrahaḥ | antavat vināśi | tat
<lb/>brahmajñānamantareṇa kriyamāṇaṃ karma | adhruvaiḥ anityaphalasādhanabhūtairanityadravyasā-
<lb/>dhyairvā karmabhiḥ | dhruvaṃ nityaṃ tadātmatattvam | <hi rend="bold">anumāneti |</hi> karmaphalaṃ vināśi
<lb/>bhāvatve sati kṛtakatvāddhaṭādivat | brahmajñānaphalamavināśi akṛtakatvādātmavat
<lb/> — ityādyanumānaṃ draṣṭavyam | arthāpattyāpyetatsidhyati | śukavāmadevādikṛtakarmatyā-
<lb/>gasyānyathānupapatteḥ | <hi rend="bold">ekaikanindayeti |</hi> kevalakarmaṇaḥ kevalajñānasya ca ninda-
<lb/>yetyarthaḥ | <hi rend="bold">karmaviśiṣṭasyeti |</hi> jñānameva mukhyaṃ mokṣasādhanam | karma tu jñāna-
<lb/>syāṅgabhūtamiti gauṇaṃ sādhanam | etena karmajñānayorubhayorapi mokṣaṃ prati mukhyameva
<lb/>hetutvamiti samuccayavādo nirastaḥ | <hi rend="bold">andhaṃ tama iti |</hi> ye bhogaiśvaryaprasaktā
<lb/>avidyāṃ vidyāyāḥ sakāśādanyāṃ kriyām | vidyāvidhuraṃ kevalaṃ karmetyarthaḥ | avidyā
<lb/>karmasaṃjñānyā (vi. pu. 6 | 7 | 61) iti smṛteḥ | upāsatenutiṣṭhanti tendhama-
<lb/>tigāḍhaṃ tamo'jñānaṃ narakaviśeṣaṃ vā praviśanti | u iti nipātovadhāraṇe vidyā-
<lb/>yāmityuttaraṃ yojyaḥ | ye svādhikārocitakarmaparityāgena vidyāyāmeva ratāste-
<lb/>ndhatamasādbhūya iva tamastadadhikamajñānaṃ praviśanti | yo vidyāṃ brahmopāsanarūpāṃ
<lb/>tadaṅgabhūtakarmarūpāmavidyāṃ caitadubhayaṃ saha veda aṅgāṅgibhāvena sahānuṣṭheyaṃ veda
<lb/>so'vidyayā vidyāṅgatayā coditena karmaṇā mṛtyuṃ vidyotpattipratibandhakībhūtaṃ
<lb/>puṇyapāparūpaṃ prāktanakarma tīrtvā nirviśeṣamullaṅghya vidyayā paramātmopāsanarūpa-
<lb/>yā amṛtamaśnute mokṣaṃ prāpnoti | tīrtvetyatropāyavirodhitaraṇamucyate | amṛtamaśnuta
<pb n="120"/>
<lb/>ityupeyabrahmaprāptivirodhibhūtebhyaḥ sarvapāpebhyo mokṣa iti bhedaḥ | <hi rend="bold">sarvakartṛtva-
<lb/>miti |</hi> jagadutpādakatvaṃ paramātmana eva na muktānām | cidacinniyamanasyā-
<lb/>pyupalakṣaṇamidam | taduktaṃ sūtrakāraiḥ — jagadvyāpāravarjaṃ prakaraṇādasaṃnihitatvācca |
<lb/>(bra. sū. 4 | 4 | 17) iti | jaḍānāmutpattyādikaṃ cidacitorniyamanaṃ ca jaga-
<lb/>dvyāpāraḥ | tadrahitaṃ muktasyaiśvaryam | yato vā imāni bhūtāni jāyante (tai.
<lb/>3 | 1) ityādyutpattyādipratipādakaśrutiṣu yaḥ pṛthivīmantaro yamayati (bṛ.
<lb/>3 | 7 | 3) ityādiṣu niyamanapratipādakaśrutiṣu paramātmana eva prakaraṇāt |
<lb/>kiṃ coktavyāpāraprasaṅge muktasya saṃnidhānamapi nāstīti sūtrārthaḥ | <hi rend="bold">muktāstviti |</hi>
<lb/>brahma kasyāpyaṅgabhūtaṃ na bhavati | ato'śeṣenaṅgabhūte śeṣiṇi aṅgibhūte mukhye
<lb/>brahmaṇi śeṣarūpiṇoṅgabhūtā muktā vipaścitā nirupādhikānanyādhīnāsaṃkucitasarva-
<lb/>viṣayakajñānavatā tena brahmaṇā saha sarvānkāmānkalyāṇakārakānbrahmaguṇānaśnuvate
<lb/>prāpnuvanti | prāptikarmatvena bhogyabhūtakāmānāṃ brahmasāhityaṃ na tu prāptikartṛtvena
<lb/>muktānām | yato brahmaṇeti sahayukte'pradhāne (pā. sū. 2 | 3 | 19) iti sūtreṇāpradhāne
<lb/>tṛtīyā | kartṛtvena sāhityāśrayaṇe tu muktāpekṣayā brahmaṇo'prādhānyaṃ tṛtīyāsūcitaṃ
<lb/>doṣāya syāt | karmatvena sāhityāśrayaṇe tu brahmaguṇāpekṣayā aprādhānyaṃ brahmaṇi
<lb/>na doṣāya | pratyuta brahmāpekṣayāpi brahmaguṇeṣvādarātiśayaḥ sūcito bhavati |
<note>4|308 — bhaktānām <foreign xml:lang="en">for</foreign> muktānām. <foreign xml:lang="en">C.</foreign></note>
</p>
<pb n="121"/>
<p><hi rend="bold">tāpatrayeti |</hi> tāpastrividhaḥ | ādhyātmikādhibhautikādhidaivikabhe-
<lb/>dāt | ātmānaṃ dehamadhikṛtya jāyamāno naisargikośanāyāpipāsārūpo
<lb/>dhātuprakopajanyo jvarātīsārādiścādhyātmikaḥ | tathātmānamantaḥkaraṇamadhi-
<lb/>kṛtya jāyamānaḥ kāmakrodhalobhamohabhayerṣyāviṣādasaṃśayamūlakastāpa ādhyā-
<lb/>tmikaḥ | bhūtāni jarāyujāṇḍajasvedajodbhijjarūpāṇi coravairisiṃhavyāghrapakṣisarpa-
<lb/>yūkāvṛkṣalatādīnyadhikṛtya jāyamānastāpa ādhibhautikaḥ | devānyakṣādīndivaḥ
<lb/>prabhavānvātavarṣātapaśītoṣṇādīnvā nimittīkṛtya jāyamānastāpa ādhidaivikaḥ |
<lb/><hi rend="bold">prakṛtīti |</hi> yasmācchabdasvarūpātparaḥ pratyayaḥ kriyate sā prakṛtiḥ | prakṛtiḥ
<lb/>pratyayaścetyetāvubhau saha saṃbhūyārthaṃ pratipādayataḥ | ekārthībhāvena dvayormilita
<lb/>evārtha iti yāvat | tatra ca pratyayārthasya prādhānyam | yathopagorapatyamaupagava
<lb/>ityatropaguśabdaḥ prakṛtiḥ | aṇ pratyayaḥ | tayośca militayoḥ saṃbhūyaika evārtha
<lb/>upagusaṃbandhyapatyamityevaṃrūpaḥ | paraṃ tvayaṃ niyamosmātsanpratyayādanyatra jñeyaḥ |
<lb/>sanpratyayaprakaraṇe caitadvacanaṃ paṭhitamitīta iti nirdeśaḥ | sanpratyayasthale tu
<lb/>sanpratyayavācyāyā icchāyāḥ prakṛtyarthaṃ pratyaprādhānyameva | ata eva devadattena
<lb/>grāmo jigaṃsyata ityatra gamanakriyāyāḥ prādhānyena grāmarūpe tatkarmaṇi lakāraḥ
<lb/>sidhyati | tathā ca jijñāsāśabdasya jñānaviṣayiṇīccheti nārthaḥ | kiṃ tvicchā-
<lb/>viṣayībhūtaṃ jñānamiti | ataśca jijñāsāpadottaraṃ kṛtayā vidheyasamarpikayā
<lb/>prathamāvibhaktyā bodhito vidhyaṃśo jñānenaiva saṃbadhyate na tvicchayā | atha vā
<lb/>snātvā bhuṅkte ityukte bhojanasya pūrvaṃ jñātatve apradhānepi snānāṃśe vidhervivakṣā
<lb/>dṛśyate | vidhiścātrājñātārthajñāpanaṃ na tvapravṛttapravartanamityanyat | tadvadatra bodhyam |
<lb/><hi rend="bold">āpātajñānamiti |</hi> vākyaśravaṇasamanantaraṃ sadya eva vyutpannasya puruṣasya jāya-
<lb/>mānaṃ vākyārthajñānamityarthaḥ | <hi rend="bold">vidhānamantareṇāpīti |</hi> na hi gaurastītyukte
<lb/>tadarthajñāne etadvākyārtho jñātavya iti vidhyapekṣā dṛśyate | tathā cāthāto brahma-
<lb/>jijñāseti sūtreṇa pratipādito jñānavidhirvyarthaḥ syāt | ata upāsanātmaka-
<lb/>jñānasyāyaṃ vidhiḥ | sa ca nididhyāsitavya upāsītetyādiśrautavidhimabhilakṣya
<pb n="122"/>
<lb/>tadanusāreṇa sūtrakārairukta iti bodhyam | dhyānopāsanādiśabdavācyatvaṃ pradarśayati
<lb/> — <hi rend="bold">ātmā veti |</hi> na ca na cakṣuṣā gṛhyate (mu. 3 | 1 | 8) ityanena draṣṭavya iti
<lb/>virudhyata iti vācyam | draṣṭavya ityatra dṛśadhātunopacārāddarśanasamānākāramati-
<lb/>viśadaṃ jñānamucyate | tādṛśaṃ jñānaṃ ca nididhyāsanasya pāryantikaḥ pariṇāmaḥ |
<lb/>tataśca draṣṭavyo nididhyāsitavya iti padadvayena saṃbhūya darśanasamānākāraṃ jñānaṃ
<lb/>vidhīyate | <hi rend="bold">vijñāyeti |</hi> vijñāya śravaṇamananābhyāṃ jñātvā prajñāṃ nididhyāsanaṃ
<lb/>kurvītetyarthaḥ | <hi rend="bold">anuvidyeti |</hi> anuvidya śravaṇamananābhyāṃ jñātvā vijānāti vijā-
<lb/>nīyāt | dhyeyādityarthaḥ | <hi rend="bold">atra |</hi> ātmā veti śrutau | <hi rend="bold">adhyayanavidhinā |</hi>
<lb/>svādhyāyodhyetavya ityanena | <hi rend="bold">śravaṇe |</hi> gurumukhānnyāyayuktārthagrahaṇalakṣaṇe |
<lb/><hi rend="bold">mananasya |</hi> svātmanyevameveti yuktitaḥ pratiṣṭhāpanarūpasya | <hi rend="bold">avicchinneti |</hi>
<lb/>avicchinnatvaṃ vijātīyapratyayāntarāvyavahitatvam | <hi rend="bold">dhruvā smṛtiḥ |</hi> anavarataṃ para-
<lb/>mātmadhyānam | <hi rend="bold">śravaṇāditi |</hi> tathā caitadekavākyatayā nididhyāsitavya ityādau
<lb/>na sāmānyadhyānaṃ vidhīyate | kiṃ tvanavaratamiti siddhyati | <hi rend="bold">sā ca smṛtiḥ |</hi>
<lb/>dhruvā smṛtiḥ | <hi rend="bold">bhidyata iti |</hi> hṛdayasyāntaḥkaraṇasya granthirgranthivaddurmoco
<lb/>rāgadveṣādiḥ | hṛdamayate prāpnotīti hṛdayaśabdena jīvo vocyate | tathā sarvasaṃśayā
<pb n="123"/>
<lb/>naśyanti | brahmajñānena sarvajñatvāt | tathā prārabdhavyatiriktāni karmāṇi ca
<lb/>naśyanti | nāśo nāma phalotpādanaśaktivināśaḥ | pare brahmadevādayovare
<lb/>nikṛṣṭā yasmātsa parāvaraḥ paramātmā | yataścātra granthivimokṣakāraṇaṃ paramātmada-
<lb/>rśanamuktaṃ tatastadekavākyatāyai dhruvā smṛtirityatrāpi granthivimokṣakāraṇatvenoktā
<lb/>dhruvā smṛtirdarśanasamānākāraiva grāhyeti sidhyati | <hi rend="bold">vedanamiti |</hi> vedanaṃ nāmo-
<lb/>pāsanameva yato brahmetyupāsīta (chā. 3 | 18 | 1) iti prakramya tādṛśopāsanā-
<lb/>viṣaya eva ya evaṃ veda (chā. 3 | 18 | 3) iti vedanaṃ śrūyata iti vākyakāravaca-
<lb/>nārthaḥ | <hi rend="bold">nāyamātmeti |</hi> pravacanaṃ mananam | medhā dhyānam | eṣa upāsaka-
<lb/>kṛtānavaratanididhyāsanena prītaḥ paramātmā yamevopāsakaviśeṣaṃ vṛṇute svīyatvena
<lb/>svīkaroti tena paramātmā labhyaḥ | tasyopāsakaviśeṣasyaiṣa paramātmā svāṃ tanūṃ
<lb/>prakāśayati | tataśca sa mukto bhavati | etacchrutyanurodhādīśvaratanupradarśanapariṇataṃ
<lb/>viśeṣadhyānameva vidheyamiti bhāvaḥ | <hi rend="bold">teṣāmiti |</hi> satatayuktānām | paramā-
<lb/>tmanaḥ satatayogaṃ kāṅkṣatām | āśaṃsāyāṃ bhūtavacca (pā. sū. 3 | 3 | 132)
<lb/>iti pāṇinisūtreṇa kartari ktapratyayaḥ | prītipūrvakamiti madhyamaṇinyāyenobha-
<lb/>yānvayi |
</p>
<p>bhajatāmityatra bhaktyā labhya ityatra coktā bhaktiḥ pūrvoktā dhruvā smṛtire-
<lb/>vetyāha — <hi rend="bold">bhaktistviti |</hi> niratiśaya ānando yasmādetādṛśaḥ priyo yaḥ para-
<pb n="124"/>
<lb/>mātmā tasmādananyattadeva prayojanaṃ yasya tādṛśaḥ sakaletaraviṣayavairāgyayukto jñāna-
<lb/>viśeṣa ityarthaḥ | <hi rend="bold">saṃbhavāditi |</hi> saṃbhavo yuktiḥ | nirvacanamapramāṇebhyo niṣkṛṣṭaṃ
<lb/>vacanamāgamarūpam | <hi rend="bold">aduṣṭāditi |</hi> jātiduṣṭaṃ kalañjagṛñjanādikam | āśraya-
<lb/>duṣṭaṃ patitādisvāmikam | nimittaduṣṭamucchiṣṭādikam | trividhadoṣarahitānnaseva-
<lb/>nena kāyaśuddhidvārā cittaśuddhirbhavatītyarthaḥ | <hi rend="bold">kāmānabhiṣvaṅga iti |</hi> abhi-
<lb/>ṣvaṅgo manovikāraviśeṣaḥ | yena viṣayānabhuktvā sthātuṃ na śakyate | <hi rend="bold">saṃśīlanam |</hi>
<lb/>upāsyadevatānucintanam | <hi rend="bold">satyeti |</hi> satyaṃ bhūtahitam | ārjavaṃ vākkāyamana-
<lb/>sāmaikarūpyam | dayā svārthanirapekṣaparaduḥkhāsahiṣṇutvam | dānaṃ lobharāhityena
<lb/>dravyādidānam | ādipadenāhiṃsānabhidhyāsaṃgrahaḥ | ahiṃsā kāyena vācā manasā
<lb/>ca parapīḍānivṛttiḥ | parakīye svabuddhirabhidhyā | niṣphalacintā vā | parakṛtāpa-
<lb/>rādhacintā vā | tadrāhityamanabhidhyā | <hi rend="bold">dainyeti |</hi> deśakālavaiguṇyena śokavastu-
<lb/>smaraṇena vā jāyamānaṃ manaḥśaithilyaṃ dainyam | <hi rend="bold">tadviparyayajeti |</hi> deśakālānu-
<lb/>kūlyena priyavastusmaraṇena vā jāyamānaṃ manaḥśathilyaṃ tuṣṭiḥ | ayamevoddharṣaḥ |
<lb/>tadabhāvonuddharṣaḥ | śokasyevātisaṃtoṣasyāpi manaḥśaithilyahetutvāttadabhāva āva-
<lb/>śyaka ityāśayaḥ |
</p>
<p><hi rend="bold">ananyaprayojaneti |</hi> na paramātmanaḥ sakāśādanyatprayojanaṃ yasya tādṛśama-
<lb/>navarataṃ niratiśayapriyo ya ātmā tasya yo viśadaḥ pratyayaḥ spaṣṭovabhāsastadrūpaṃ
<pb n="125"/>
<lb/>ca yaddhyānaṃ tadrūpayā bhaktyetyarthaḥ | <hi rend="bold">ubhayeti |</hi> jñānena karmaṇā ca saṃskṛ-
<lb/>tamantaḥkaraṇaṃ yasya tādṛśasyopāsakasyaikāntikovaśyaṃbhāvyātyantiko'vināśī ca
<lb/>bhaktiyogo labhya ityarthaḥ |
</p>
<p><hi rend="bold">janmādīti |</hi> janma sṛṣṭiḥ | ādipadena sthitipralayasaṃgrahaḥ | sṛṣṭisthitipra-
<lb/>layamiti samāhāradvaṃdvaḥ | janmādīti bahuvrīhistadguṇasaṃvijñānaḥ | teṣāṃ guṇānāṃ
<lb/>bahuvrīhighaṭakapadārthānāṃ kāryānvayitayā saṃvijñānaṃ yatra sa tadguṇasaṃvijñānaḥ |
<lb/>yathā lambakarṇamānayeti | atra lambakarṇayorapyānayanakriyāsaṃbandhaḥ | atha vā
<lb/>tacchabdena viśeṣyamucyate | guṇaśabdena ca viśeṣaṇam | samityasyaikīkaraṇamarthaḥ |
<lb/>viśeṣyaṃ viśeṣaṇaṃ caikakāryānvitatvena yo bahuvrīhirjñāpayati sa tadguṇasaṃvijñānaḥ |
<lb/>lambakarṇau viśeṣaṇībhūtau | paśurviśeṣyaḥ | citragumānayetyatra tu na tadguṇasaṃvi-
<lb/>jñāno bahuvrīhiḥ | citrāṇāṃ gavāmānayanakriyayā sahāsaṃbandhāt | <hi rend="bold">aci-
<lb/>ntyeti |</hi> jīvakartṛkatvābhāvena cintayitumaśakyā ākāśavāyvādibhedena vividhā
<lb/>ca yā racanā saṃsthānaṃ tadākāreṇa racanīyasya | anenācidaṃśavaicitryamuktam |
<lb/>cidaṃśavaicitryamāha — <hi rend="bold">niyateti |</hi> asmindeśesminkāla idaṃ phalamanena bhokta-
<lb/>vyamiti niyamo brahmadevamārabhya stambaparyantaṃ sarvajīveṣu sādhāraṇa evetyarthaḥ |
<lb/><hi rend="bold">nikhileti |</hi> nikhilā aśeṣā ye heyāstyājyā jaḍagatā janmādayo vikārāści-
<lb/>dgatāḥ kleśādayaśca tatpratyanīkaṃ svabhāvata eva tadviruddhaṃ svarūpaṃ yasya tasmādityarthaḥ |
<lb/><hi rend="bold">pravartanta iti |</hi> tadbrahmeti śeṣaḥ |
</p>
<pb n="126"/>
<p><hi rend="bold">kāraṇamiti |</hi> kāraṇasyotpattijñaptisādhāraṇatvādutpattikāraṇanirāsāyāha —
<lb/><hi rend="bold">pramāṇamiti | tadyonitvam |</hi> śāstrapramāṇakatvam | <hi rend="bold">pūtikūṣmāṇḍeti |</hi>
<lb/>pūti atyantaparyuṣitatvena kṛmyādiduṣṭatvena ca durgandhātiśayayuktaṃ yatkūṣmā-
<lb/>ṇḍaphalaṃ tadyathā dūrata eva parityajyate tadvadetadanumānamityarthaḥ | atha vā yathā
<lb/>pūtisaṃjñakādvallīviśeṣātkūṣmāṇḍotpattirna bhavati tadvadityarthaḥ | tathā hi —
<lb/>uktānumāne kāryatvahetustāvadasiddhaḥ | na hi samudraparvatādīnāṃ kenāpi kriya-
<lb/>māṇatvamupalabhyate | sāvayavatvena kāryatvānumānaṃ tu na | hetoḥ sopādhikatvāt |
<lb/>śakyakriyatvamupādhiḥ | yatra kāryatvaṃ tatra śakyakriyatvamiti ghaṭādau sādhyavyāpa-
<lb/>katvam | yatra sāvayavatvaṃ tatra śakyakriyatvaṃ niyamena nāsti | parvatādau vyabhi-
<lb/>cārāditi sādhanāvyāpakatvam | kiṃ ca parvatamahārṇavādīnāṃ kāryatvāṅgīkārepye-
<lb/>kenaiva te nirmitā ityatra na kiṃcitpramāṇam | yenaika īśvarastatkartā sidhyet |
<lb/>na ca jīvānāṃ parvatādyutpādane na sāmarthyamiti vācyam | upacitapuṇyaviśeṣāṇāṃ
<lb/>devatānāṃ śaktivaicitryadarśanāt | kiṃ ca jagatkartṛtvenābhimata īśvaraḥ saśarīro-
<lb/>'śarīro vā | aśarīratve kartṛtvaṃ na saṃbhavati | anupalabdheḥ | saśarīratve tu
<lb/>taccharīraṃ nityamanityaṃ vā | nityatve sāvayavasya tasya nityatvena jagatopi
<lb/>nityatvāṅgīkāre bādhakābhāvena kāryatvaṃ na sidhyatīti neśvaraḥ sidhyet | ani-
<lb/>tyatve tu kenotpāditaṃ tat | svayameveti cenna | aśarīrasya tadayogāt | śarīrā-
<lb/>ntareṇa cedanavasthāpātaḥ | kiṃ ca tasya śarīrābhāvānna kaścijjagadutpādanakṣamo
<lb/>vyāpāraḥ saṃbhavati | nirvyāpārasya kartṛtvaṃ tu na kvāpi dṛśyate |
</p>
<p><hi rend="bold">siddharūpaṃ brahmeti |</hi> pratipādayitumityasya karmaitat | śāstraṃ kartṛ | siddha-
<lb/>brahmapratipādakatve svīkṛte tu śāstraṃ na kasyacitpravartakaṃ nivartakaṃ vā syāt | tathā
<pb n="127"/>
<lb/>ca tasya sukhaparyavasāyitvaṃ duḥkhanivṛttiparyavasāyitvaṃ vā nāstītyaprayojanakatvena
<lb/>tasyāprāmāṇyāpattiḥ | ato na tasya siddhabrahmapratipādakatvaṃ svīkāryamiti śaṅkā-
<lb/>śayaḥ | <hi rend="bold">paryanuyogaḥ |</hi> praśnaḥ | <hi rend="bold">paramapuruṣārthabhūtasyeti |</hi> ānandasvarūpasya
<lb/>brahmaṇaḥ puruṣairarthyamānatvātpuruṣārthatvam | anavadhikātiśayatvācca tasya paramatvam |
<lb/>etena siddhabrahmapratipādakasyāpi śāstrasya saprayojanakatvaṃ sidhyati | kiṃ ca yatra
<lb/>yatra pravṛttinivṛttyanyataraparatvābhāvastatra tatra prayojanaśūnyatvamiti na niyamaḥ |
<lb/>loke tasya vyabhicāradarśanādityāha — na ceti | <hi rend="bold">putrasta iti |</hi> putraste jāta
<lb/>iti vākyāddharṣaprāptirnāyaṃ sarpa iti vākyādbhayanivṛttiśceti prayojanaṃ siddhavā-
<lb/>kyādapi jāyamānaṃ loke dṛśyata iti bhāvaḥ ||
</p>
<trailer>|| iti sarvadarśanasaṃgrahavyākhyāyāṃ darśanāṅkurābhidhāyāṃ rāmānujadarśanaṃ samāptam ||</trailer>
</div>
<div n="5">
<pb n="128"/>
<p><hi rend="bold">jīvāṇutveti |</hi> jīvoṇuḥ | na madhyamaparimāṇo nāpi vibhuḥ | sa ca
<lb/>mokṣepi paramātmano dāsa eva | apauruṣeyā nityā vedāḥ | te ca siddhabrahmārtha-
<lb/>bodhakā api pramāṇabhūtā eva | teṣāṃ ca na parataḥ prāmāṇyam | pratyakṣānumāna-
<lb/>śabdarūpaṃ pramāṇatrayam | pañcarātragranthānusaraṇam | ākāśādiprapañcaścāyamātmanaḥ
<lb/>sakāśādbhinnaḥ satyaśca | etatsarvaṃ rāmānujācāryāṇāṃ pūrṇaprajñācāryāṇāṃ ca mate
<lb/>samānameva | <hi rend="bold">parasparaviruddheti |</hi> etacca kimatra tattvam (da. 4 pa. 191)
<lb/>ityāśaṅkya sarvaṃ tattvam — ityādigranthena prāguktameva | <hi rend="bold">kṣapaṇaketi |</hi> kṣapaṇakā
<lb/>jaināḥ | taiśca parasparaviruddhāstitvanāstitvādidharmajātamekatra svīkṛtya syādvādaḥ
<lb/>pratipāditaḥ | sa ca prāgukta (da. 3 pa. 368) eva | <hi rend="bold">bhaṅgyantareṇeti |</hi> ida-
<lb/>manupadameva sphuṭībhaviṣyati |
</p>
<p><hi rend="bold">aśeṣasadguṇa iti |</hi> svātantryaśaktivijñānasukhādibhiraśeṣairguṇairyukta ityarthaḥ |
</p>
<p><hi rend="bold">nanu sajātīyeti |</hi> nāneti pṛthagbhūtaṃ vastūcyate | tasya bhāvo nānātvaṃ
<lb/>bhedaḥ | sa ca pratiyogibhedena trividhaḥ — sajātīyapratiyogiko vijātīyaprati-
<lb/>yogikaḥ svagatapratiyogikaśca | paramātmani jīvātmanaḥ sakāśādvidyamāno bheda
<lb/>ādyaḥ | ākāśādibhyaḥ sakāśādvidyamāno bhedo dvitīyaḥ | svagatebhyaḥ kāru-
<lb/>ṇyādiguṇebhyaḥ sakāśādvidyamāno bhedastṛtīyaḥ | evaṃ prāptaṃ bhedatrayaṃ sadeva so-
<pb n="129"/>
<lb/>myedamagra āsīt | ekamevādvitīyam (chā. 6 | 1 | 1) ityādiśrutibhirniṣi-
<lb/>dhyate | ekameva tattvam bhedaḥ kvāpi nāstyeveti tacchrutitātparyam | paramā-
<lb/>tmanaḥ saguṇatve svagatā ye guṇāstatpratiyogikabhedasya tatrāvaśyaṃbhāvāduktaśru-
<lb/>tivirodha ityāśayaḥ | <hi rend="bold">bhedapramāpaketi |</hi> bhedasatyatvabodhaketyarthaḥ | <hi rend="bold">pratyakṣa-
<lb/>miti |</hi> idaṃ kartṛpadam | pratyakṣapramāsādhanabhūtaṃ pratyakṣapramāṇamindriyamityarthaḥ |
<lb/><hi rend="bold">adhyakṣayati |</hi> satyatvena bodhayati |
</p>
<p>bhedamanaṅgīkurvatāṃ māyāvedāntyanusāriṇāmāśaṅkāmanuvadati — <hi rend="bold">atha manyethā
<lb/>ityādinā suprasaramityantena | dharmipratiyogipratipattimiti |</hi> nīlaṃ
<lb/>pītādbhinnamityatra nīlaṃ bhedasya dharmi | pītaṃ bhedasya pratiyogi | tatra ca
<lb/>nīlasya bhedadharmitvena jñānaṃ tathā pītasya bhedapratiyogitvena jñānaṃ yadi na
<lb/>syāccedbhedajñānaṃ sutarāṃ na saṃbhavati | bhedajñānasya dharmipratiyogijñānasāpekṣa-
<lb/>tvāt | <hi rend="bold">dvitīyepīti |</hi> bhedaviṣayakapratyakṣe dharmipratiyogināvapi dharmitvena
<lb/>pratiyogitvena ca viṣayau bhavata iti pakṣepi kiṃ dharmipratiyoginoḥ pūrvaṃ
<lb/>pratyakṣajñānaṃ paścādbhedasyātha vā dharmipratiyogibhedānāṃ yugapadeva pratyakṣajñāna-
<lb/>miti vikalpaḥ | <hi rend="bold">buddherviramyeti |</hi> yathā gaṅgāyāṃ ghoṣa ityatra gaṅgāśabdo
<lb/>nīraviśeṣarūpamarthamupasthāpayati | tādṛśārthopasthāpanarūpaṃ vyāpāraṃ kṛtvā virato
<lb/>ghoṣenvayārthaṃ tīrārthopasthāpanarūpaṃ vyāpāraṃ kartuṃ na prabhavati | atastīrārtho-
<lb/>pasthāpanaṃ nīreṇaiva sāmīpyasaṃbandhena lakṣaṇayā kartavyaṃ na tu gaṅgāśabdena |
<lb/>tathā cārthasyaiva lakṣaṇā na tu śabdasya | gaṅgāśabdastīrārthopalakṣaka iti
<lb/>pravādastu paraṃparayā gauṇa eva | yathā vā dhānuṣkeṇa prerita iṣuḥ krośapari-
<lb/>mitaṃ deśaṃ gantuṃ samarthopi madhye kenacitpratihato viratavyāpāraścettaduttarakṣa-
<lb/>ṇeṅguliparimitamapi gantuṃ na prabhavati tathā dharmipratiyoginau viṣayīkṛtya
<pb n="130"/>
<lb/>viratā buddhirbhedaṃ viṣayīkartuṃ na prabhavati | etadabhiprāyeṇaiva śabdabuddhikarmaṇāṃ
<lb/>viramya vyāpārābhāva iti ca sarvasiddham — iti kāvyapradīpe pañcamollāsa uktam |
<lb/><hi rend="bold">anyonyāśrayeti |</hi> bhedagrahaṇārthaṃ dharmipratiyogigrahaṇaṃ dharmipratiyogigrahaṇārthaṃ
<lb/>ca bhedagrahaṇamityanyonyāśrayaḥ | yato bhedagrahaṇātpūrvaṃ dharmipratiyoginordharmitvena
<lb/>pratiyogitvena ca grahaṇaṃ na saṃbhavati | <hi rend="bold">kāryakāraṇeti |</hi> bhedapratyayaḥ
<lb/>kāryam | dharmipratyayaḥ pratiyogipratyayaśca kāraṇam | tayoḥ kāryakāraṇabhūtayo-
<lb/>rdvayoḥ pratyayayorekadā na saṃbhava ityarthaḥ | <hi rend="bold">pratiyogipratītirapīti |</hi> bhedapra-
<lb/>tyayasya kāraṇamityanuṣaṅgaḥ |
</p>
<p><hi rend="bold">vastusvarūpeti |</hi> ghaṭādivastunaḥ svarūpaṃ yatkambugrīvādikaṃ sa eva bhedo
<lb/>nānya iti mādhvāḥ | ghaṭādivastunaḥ sakāśādanyo ghaṭādivastudharmo bheda iti
<lb/>vaiśeṣikādayaḥ | <hi rend="bold">coreti |</hi> māṇḍavyanāmā kaścana ṛṣiścorabuddhyā rājñā pradharṣitaḥ |
<lb/>rājā ca śāsanaṃ kartukāmo yāvattaṃ śūle samāropayati tāvadanyaṃ satyaṃ coraṃ
<lb/>bubudhe | sadya eva sa muniḥ śūlādavatārya rājñā mocitaḥ kṣamasveti prārthitaśca |
<lb/>kasya karmaṇoyaṃ vipāka iti suvicāryāpyātmanoparādhamajānānaḥ sa ṛṣista-
<lb/>jjñānārthaṃ yamasadanaṃ gato bālye kaścitkīṭastvayā baddhaḥ — iti yamena bodhitaḥ |
<lb/>ajñānakṛtāparādhasya ca nānuguṇamīdṛśaṃ śāsanamiti kruddhena māṇḍavyena martya-
<lb/>loke śūdrayonau janiṃ labhasvetyabhiśapto yamo vicitravīryasya dāsyāṃ vyāsā-
<lb/>jjaniṃ lebhe | ayameva vidura iti prasiddhaḥ | tataḥ prabhṛtyajñānakṛtoparādhaḥ
<lb/>kṣamya iti samayaṃ cakre yamaḥ | iyaṃ kathā bhārata ādiparvaṇi (adhyāya 107,
<lb/>108) draṣṭavyā | evaṃ caikasyāparādhastannimittaṃ śāsanaṃ cānyasyeti yatra viṣa-
<lb/>yastatraitannyāyāvatāraḥ | prakṛte ca dharmipratiyogisahitasya bhedasya pratyakṣajñānaṃ
<lb/>bhavatītyasyāsaṃbhavitvena tvatsaṃmatasyārthasya yaḥ svīkārastadrūpoparādho dharmabhedavādi-
<lb/>naḥ | tannimittāni dūṣaṇāni ca svarūpabhedavādinaṃ pratyucyanta iti soyaṃ corā-
<pb n="131"/>
<lb/>parādhānmāṇḍavyanigrahanyāyaḥ | <hi rend="bold">tadaviṣayatvāditi |</hi> vastusvarūpabhedāviṣaya-
<lb/>tvādityarthaḥ | yadi hi vastunaḥ sakāśādanyastaddharmabhūto bhedaḥ syāttarhi pratyakṣeṇa
<lb/>kevalabhedasya grahaṇamatha vā dharmipratiyogisahitasya | tatrāpi dharmipratiyogi-
<lb/>bhedānāṃ grahaṇaṃ krameṇota yugapadityevaṃ tvaduktā vikalpāḥ saṃbhaveyurna tu bhedasya
<lb/>vastusvarūpatva iti bhāvaḥ | atha dharmabhedavādī śaṅkate — <hi rend="bold">nanviti | ghaṭava-
<lb/>diti |</hi> yathā ghaṭapratītirna pratiyogisāpekṣā amukāddhaṭa iti tathāmukādbheda
<lb/>ityevaṃ sāpekṣā bhedapratītirna syāt | loke tu niyamena sāpekṣaiva bhedapratītirdṛ-
<lb/>śyate | tathā ca bhedapratīterdharmipratiyogipratītisāpekṣatvena parapratītinirapekṣapra-
<lb/>tītikaghaṭādisvarūpatvaṃ bhedasya nopapadyate | <hi rend="bold">prathamamiti |</hi> advaitināṃ naye yathāna-
<lb/>pekṣapratītikapratyakcaitanyasvarūpasyāpi jīvabrahmaikyasya jīvasya brahmaṇaikyam — iti
<lb/>dharmipratiyogipratītyapekṣayā pratīyamānatvaṃ svīkriyate tathā nirapekṣapratītikadha-
<lb/>rmisvarūpasyaiva bhedasya dharmipratiyogipratītyapekṣayā pratīyamānatvaṃ saṃbhavati |
<lb/>svarūpasyaiva tathātvāt | ayaṃ bhāvaḥ — dharmabhedavādināṃ naye prathamaṃ dharmiṇo
<lb/>ghaṭasya ghaṭatvena jñānam | tataḥ pratiyoginaḥ paṭādeḥ paṭatvādinā jñānam |
<lb/>tatastayordharmitvapratiyogitvānusaṃdhānasahakṛtaṃ bhedajñānam | tato ghaṭaḥ paṭādbhinna
<lb/>iti vyavahāra iti kramaḥ | svarūpabhedavādināṃ naye tu prathamaṃ ghaṭasya sarvato
<lb/>vilakṣaṇena ghaṭatvena svarūpeṇa jñānam | idameva ca bhedajñānam | sarvato vila-
<lb/>kṣaṇasya kambugrīvādisaṃsthānaviśeṣasvarūpasyaiva bhedatvāt | tataḥ pratiyoginaḥ
<lb/>paṭādeḥ paṭatvādinā jñānam | tataḥ pratiyogitvānusaṃdhānapūrvako ghaṭaḥ paṭādbhinna
<lb/>iti vyavahāra iti kramaḥ | na hi vyavahārādavyavahitapūrvakṣaṇa eva bhedajñānamiti
<lb/>niyamaḥ | paṭāddhaṭasya bheda iti vaiyadhikaraṇyena vyavahārastu ghaṭasya svarūpamiti
<lb/>vyavahāravadgauṇa eveti na dharmabhedasādhakaḥ | kiṃ ca yadi na svarūpaṃ bhedastadā
<lb/>padārthe dṛṣṭe prāyaḥ sarvato vailakṣaṇyaṃ tasya na jñāyeta | tathā ca gavaye dṛṣṭepi
<pb n="132"/>
<lb/>gavārthinaḥ pravṛttiḥ syādgośabdasmaraṇaṃ ca syāt | <hi rend="bold">na ceti |</hi> na hītyarthaḥ | kiṃ-
<lb/>citpratiyogikabhedavānpaṭa ityatra bhedo viśeṣaṇam | paṭo viśeṣyaḥ | paṭe kiṃci-
<lb/>tpratiyogiko bheda ityatra bhedo viśeṣyaḥ paṭo viśeṣaṇam | viśeṣaṇaviśeṣyayośca
<lb/>bhedo rājñaḥ puruṣa ityādau prasiddha eva | evaṃ viśeṣaṇaviśeṣyatayā bhedasiddhiḥ
<lb/>kriyate cetpūrvoktā doṣāḥ syuḥ | na tu tathā tasya siddhirasmābhiḥ pratipādyate |
<lb/>anyonyāśrayadoṣaprasaṅgāt | tamevānyonyāśrayamupapādayati — <hi rend="bold">viśeṣaṇaviśe-
<lb/>ṣyabhāvaśceti |</hi> viśeṣaṇaviśeṣyabhāvagrahaśca bhedagrahāpekṣa ityarthaḥ | astvevaṃ
<lb/>tathāpi kathamanyonyāśraya iti cettatrāha — <hi rend="bold">dharmīti |</hi> ghaṭātpaṭasya bheda iti
<lb/>paṭasya bhedaṃ prati dharmitvaṃ ghaṭasya cāvadhitvena pratiyogitvaṃ pratītyaiva hi bhedaḥ
<lb/>pratyetuṃ śakyate | bhedapratītyapekṣā ca dharmitvapratiyogitvapratītiriti | evaṃ ca
<lb/>bhedavānpaṭaḥ paṭe bheda ityevaṃ yā viśeṣaṇaviśeṣyatayā pratītiḥ sā bhedasya sādhane
<lb/>yuktirna bhavati | tarhi bhedaḥ kiṃrūpa iti cetpadārthasvarūpa eva bheda iti viṣṇu-
<lb/>tattvanirṇayagranthārthaḥ | <hi rend="bold">ata eveti |</hi> yataḥ sarvato vilakṣaṇatattadvastusvarūpajñānaṃ
<lb/>tattadvastuno viśiṣṭavyavahāre kāraṇamata evetyarthaḥ | sarvato vilakṣaṇaṃ yadgoḥ svarūpaṃ
<lb/>tasya gavaye dṛṣṭepyajñānānna tanmūlako gavārthipravṛttirūpo gośabdasmaraṇarūpaśca
<lb/>vyavahāra iti bhāvaḥ | <hi rend="bold">na ca nīreti |</hi> nīramiśrite kṣīre cakṣuṣā gṛhyamāṇe
<lb/>vastusvarūpaṃ na gṛhyata iti vaktuṃ na śakyate | cakṣuḥsaṃnikarṣasya sattvāt | tathā ca
<lb/>svarūpasyaiva bhedatve bhedopi gṛhīta eva bhaveditīdaṃ kṣīramidaṃ nīramityevaṃ bhedaprati-
<lb/>bhāsovaśyaṃ bhāvya ityāśayaḥ | <hi rend="bold">samānābhihāreti |</hi> samānena vastunā
<lb/>sahaikībhāvaḥ samānābhihāraḥ | yathā dūrato dṛśyamānaḥ puruṣaḥ prathamamayaṃ kaścana
<lb/>padārtha iti jñāyate | tata unnata iti | tataḥ prāṇīti | tataḥ puruṣa iti | tato
<lb/>yuveti | evaṃ caikasyaiva vastunaḥ svarūpaṃ tāratamyena nānāvidhaṃ tathātathā sādhana-
<lb/>vaśādgṛhyate | tathā ca mādhe —
</p>
<pb n="133"/>
<p><lg><l>cayastviṣāmityavadhāritaṃ purā tataḥ śarīrīti vibhāvitākṛtim |</l>
<l>vibhurvibhaktāvayavaṃ pumāniti kramādamuṃ nārada ityabodhi saḥ ||</l></lg> (māgha 1 | 2)
<lb/>iti | etacca svarūpatāratamyaṃ dharmabhedavādināpi svīkāryameva | tathā ca
<lb/>svarūpabhedavādinaye svarūpasyānekatve bhedasyāpyanekatvamāvaśyakamiti nīrami-
<lb/>śrite kṣīre ghaṭādbhedo gṛhyate na nīrāt | tādṛśasvarūpajñānesmadādicakṣuṣo'sāma-
<lb/>rthyāt | evaṃ ca nīrakṣīrayorekībhāvānna mitho vilakṣaṇasvarūpasya jñānamiti na
<lb/>tādṛśabhedajñānaṃ nāpi nīrādbhinnaṃ kṣīramiti tatra vyavahāra iti bhāvaḥ |
</p>
<p>evaṃ svarūpabhedapakṣaṃ pratipādya bhedāṅgīkartṛtvena svayūthyānāṃ dharmabhedavādināṃ mataṃ
<lb/>samarthayati — <hi rend="bold">bhavatu veti | dharmipratiyogīti |</hi> prathamaṃ dharmipratiyoginorghaṭapa-
<lb/>ṭayorghaṭatvena paṭatvena ca grahaṇam | tatastayorghaṭapaṭayordharmitvapratiyogitvānusaṃdhāna-
<lb/>sahakṛtasya bhedasya samūhālambanātmakajñāna ivaikenaiva vyāpāreṇa grahaṇam | idameva
<lb/>taddhaṭitabhedagrahaṇam | atra kāryakāraṇabuddhyoryaugapadyābhāvāt (da. 5 paṃ. 21)
<lb/>iti prāgukto doṣastu nāpādanīyaḥ | ghaṭapaṭayoryaddharmitvena pratiyogitvena
<lb/>ca jñānaṃ tasya bhedajñānakāraṇatvābhāvāt | ghaṭapaṭayoryaddhaṭatvena paṭatvena ca
<lb/>jñānaṃ pūrvavṛttaṃ tasya bhedajñānakāraṇatvāt | ghaṭe bhedadharmitvaṃ paṭe bhedapratiyogitvaṃ
<lb/>ca vastusadeva bhedajñāne kāraṇaṃ na tu jñātamiti na kaściddoṣaḥ | <hi rend="bold">parasparā-
<lb/>śrayeti |</hi> ghaṭapaṭayorghaṭatvena paṭatvena ca yajjñānaṃ tadbhedajñānasāpekṣam | bhedajñānaṃ
<lb/>ca tādṛśajñānasāpekṣamityanyonyāśraya ityāśayaḥ | prabhedaśālinaḥ | vastutaḥ
<lb/>sarvato vilakṣaṇasvarūpasya | ghaṭapaṭayoryaditaravilakṣaṇena svasvarūpeṇa jñānaṃ tatpa-
<lb/>rānapekṣayaiva jāyamānaṃ dṛśyata iti na ghaṭapaṭayorghaṭatvena paṭatvena ca jñānaṃ bheda-
<pb n="134"/>
<lb/>jñānasāpekṣamiti bhāvaḥ | <hi rend="bold">bhedāntarabhedyatveneti |</hi> bhedyaḥ — bhinna iti vyavahā-
<lb/>rārhaḥ | yathā ghaṭaniṣṭhena paṭapratiyogikena prathamabhedena ghaṭo bhedyo bhavati tathā
<lb/>tādṛśaprathamabhedaniṣṭhena ghaṭapratiyogikena dvitīyabhedena prathamabhedo bhedyo bhavati |
<lb/>dvitīya bhedopi tanniṣṭhena prathamabhedapratiyogikena tṛtīyabhedena bhedya ityevamana-
<lb/>vasthā syāt | kiṃ ca yathā prathamabhedena ghaṭaḥ paṭādbhinno bhavati tathā sa
<lb/>eva ghaṭaḥ prathamabhedādbhinno dvitīyabhedena syāt | punaśca sa ghaṭastṛtīyabhedena
<lb/>dvitīyabhedādbhinnaḥ syādityaparānavastheti bhāvaḥ | <hi rend="bold">mūlābhāvāditi |</hi> yathā
<lb/>ghaṭapaṭau bhinnāviti vyavahāro ghaṭaniṣṭhapaṭapratiyogikabhedasvīkāre pramāṇaṃ tathā
<lb/>bhedabhedinau bhinnāviti vyavahāro dṛśyeta cettena pramāṇena bhedaniṣṭho
<lb/>dvitīyo bhedaḥ sidhyet | kiṃ tu tathā vyavahāro loke naiva dṛśyata iti
<lb/>nānavasthā | etena prāguktā dvitīyāpyanavasthā pratyuktā | bhedipratiyogike
<lb/>bhedaniṣṭhe dvitīyabhede bhedapratiyogike bhediniṣṭhe dvitīyabhede ca pramāṇabhūto
<lb/>bhedabhedinau bhinnau — ityeka eva vyavahāraḥ | tasya vyavahārasyaivādarśanena
<lb/>dvividhasyāpi dvitīyabhedasyāsiddhau nānavastheti bhāvaḥ | kiṃ caika eva
<lb/>bhedaḥ paṭāddhaṭo bhinna iti vyavahāre svayaṃ ca bhedo ghaṭādbhinna iti
<lb/>vyavahāre ca heturbhavediti tādṛśavyavahārasattvepi na kṣatiḥ | atha bhedaparaṃparānu-
<lb/>mānenānavasthā syādityabhiprāyeṇāśaṅkate — <hi rend="bold">na caikabhedeti |</hi> paṭapratiyogiko
<lb/>ghaṭaniṣṭho yaḥ prathamabhedaḥ sa na ghaṭasvarūpaṃ kiṃ tu ghaṭasya dharma iti mate dharmibhūta-
<lb/>ghaṭapratiyogiko dharmabhūtabhedaniṣṭho dvitīyo bhedovaśyaṃ svīkārya eva | dharmadharmiṇo-
<lb/>rbhedasya ghaṭatadrūpādau prasiddhatvāt | atra ca ghaṭaḥ prathamabhedena bhedyo bhavati |
<lb/>prathamo bhedaśca dvitīyabhedena bhedyo bhavati | īdṛśaṃ ca bhedāntarabhedyatvaṃ prathamabhedasya
<lb/>dṛṣṭvā taddṛṣṭāntena dvitīyabhedasyāpi bhedāntarabhedyatvamanumīyate | yathā vimato
<lb/>dvitīyabhedo bhedāntarabhedyo bhedatvātprathamabhedavaditi | evaṃ tṛtīyabhedasiddhau
<lb/>tasyāpi punarbhedāntarabhedyatvānumānena caturthaḥ sidhyedityanavasthā syāt | <hi rend="bold">dṛṣṭānta-
<lb/>bhedāvighāteneti |</hi> yatrānavasthā tatrāgatyā kvacidviśramovaśyaṃ siddhavadgrahītavyaḥ |
<lb/>yathā ghaṭatvapaṭatvādisāmānyeṣu sāmānyatvaṃ jātiścettatsāmānyatvaṃ jātireveti
<lb/>tatrāpi punastatsāmānyatvamavaśyaṃ svīkāryaṃ syādityanavasthāyāṃ sāmānyeṣu sāmā-
<pb n="135"/>
<lb/>nyatvaṃ jātirna svīkriyate | ghaṭatvapaṭatvādyā eva jātayo na svīkāryā iti tu na
<lb/>yuktam | tāsāṃ pratyakṣasiddhatvenānavasthayā bādhāyogāt | keṣucidudāharaṇeṣu
<lb/>svabhāvata eva viśramo bhavati | yathā naiyāyikamateyaṃ ghaṭa iti vyavasāyātmaka-
<lb/>jñānena ghaṭo gṛhyate | vyavasāyastvanuvyavasāyena ghaṭamahaṃ jānāmītyādyākāreṇa
<lb/>gṛhyate | sa cānuvyavasāyaḥ punaranuvyavasāyāntareṇa gṛhyata iti yāvadbuddhibalaṃ
<lb/>tricaturakakṣyāviśrāntaṃ bhavati grahaṇam | buddheḥ sāmarthyopakṣaye tu caramonuvyava-
<lb/>sāyaḥ svayamagṛhīta eva pūrvānuvyavasāyagrāhaka iti nānavasthā | prakṛte tvekena
<lb/>bhedenānyasya bhedasyānumāne tenāpyaparasya bhedasyānumānamityanavasthā kvacidanumāna-
<lb/>viśrānti gṛhītvā nivāryatetha vā jagati bheda eva nāstīti siddhavadgṛhītvā nivā-
<lb/>ryate | ādye kānicidanumānāni prakalpyāvikaleṣvapi kṛtsneṣvanumānasādhaneṣu
<lb/>manasaḥ sāmarthyopakṣayeṇāgrenumānābhāva iti dṛṣṭāntabhūtasya prathamabhedasyā-
<lb/>vighātenaivaitadanavasthodbhāvanam | tatra ca kecidbhedāḥ svīkṛtā eva tvayeti
<lb/>siddhaṃ naḥ samīhitataraṃ dharmabhedamekaṃ sādhayatām | yathā tailasādhyamaṅgamārdavādikaṃ
<lb/>kāryaṃ tailābhāvātkathaṃcitpiṇyākenāpi sādhanīyamiti matvā piṇyākayācanārthaṃ
<lb/>gataḥ kenacidudāttāśayena khārikāparimitaṃ tailameva dadāmīti pratiśrāvitasta-
<lb/>dvat | piṇyākastilakalkaḥ | tilaniṣpīḍanena taile niṣkāśitevaśiṣṭo bhāgaḥ |
<lb/>khārikā parimāṇaviśeṣaḥ | bheda eva nāstīti siddhavadgṛhyata iti dvitīye pakṣe
<lb/>tvaduktānumāne dṛṣṭāntabhūtaḥ prathamopi bhedo nāstītyanumānameva durvacam | kuta-
<lb/>stanmūlakamanavasthodbhāvanam | yathā kvacidvaravighātāya kanyodvāhaścetsa naiva kri-
<lb/>yate tathātrānumānamupajīvya pravṛttānavasthānumānavighātāyaiva bhavatīti nāpāda-
<lb/>nīyā sātreti bhāvaḥ |
</p>
<p>etaduktaṃ bhavati — ekasyānyena saṃbandhastasyāpareṇa tasyāpi punarapareṇetyevaṃ yatra
<lb/>saṃbandhaparaṃparā prāpnoti tatrānavasthādoṣa āpādanīyo bhavati | saṃbandhaśca kārya-
<lb/>kāraṇabhāvādhārādheyabhāvaviṣayaviṣayibhāvādiryathāsaṃbhavamanekavidhaḥ | sa ca
<lb/>saṃbandhaḥ punaḥ keṣucidudāharaṇeṣvāvaśyakaḥ keṣucidaniyatatvenānāvaśyakaḥ | tatrā-
<lb/>nāvaśyakatve yāvatpratītirbhavettāvatparyantaṃ saṃbandhaṃ kalpayitvāgre saṃbandhasyākalpane-
<lb/>nānavasthāyāḥ parihāro bhavati | yathānuvyavasāyaparaṃparāyām | yathā vā pṛthivyā
<lb/>jalaṃ kāraṇaṃ tasya tejastasya vāyurityevaṃ mūlakāraṇamīśvaraḥ | tasya ca na kiṃci-
<note>5|55 — pācanārthaṃ gatasya bhautikasya <foreign xml:lang="en">for</foreign> yācanārthaṃ gatasya. <foreign xml:lang="en">D.</foreign></note>
<pb n="136"/>
<lb/>tkāraṇam | atastaduttaraṃ kāryakāraṇabhāvasaṃbandho nāvaśyakaḥ | na hi yatkāraṇaṃ
<lb/>tatkasyāpi kāryaṃ bhavatyeveti niyamaḥ | pramāṇābhāvāt | kvacittu saṃbandhasyāvaśya-
<lb/>katvaṃ yatraikenānyasya prathamataḥ saṃbandhesvīkṛte tasyāpareṇa tasyāpareṇetyevaṃ saṃbandha-
<lb/>paraṃparāvaśyaṃ svīkāryā bhavati | yathā ghaṭatvapaṭatvādijātīnāmādhārabhūtānāmādhe-
<lb/>yabhūtayā jātitvābhidhayā jātyā sahādhārādheyabhāvarūpaḥ saṃbandhaḥ kalpitaścejjā-
<lb/>titvamapi jātireveti punastanniṣṭhaṃ jātitvamavaśyaṃ svīkāryam | tatrāpi punarjāti-
<lb/>tvamiti | etādṛśī yatrānavasthā tatrānavasthādoṣaparihārāyāgatyā kvacidviśrā-
<lb/>ntiravaśyaṃ siddhavadgrahītavyā bhavati | tathā ca ghaṭatvādiṣu jātiṣu jātitvaṃ nāma
<lb/>jātirnāstīti gṛhyate | evaṃsthitetrānavasthāvādītthaṃ praṣṭavyaḥ — atrānavasthāpari-
<lb/>hārāya yadayaṃ bhedasya bhedāntareṇa saha bhedyabhedakabhāvaḥ saṃbandhastādṛśānkāṃścitpa-
<lb/>rikalpyāgre tasya saṃbandhasya viratiḥ svīkriyate caramabhedasya bhedāntarabhedyatvaṃ
<lb/>nāstīti tarhi kecidbhedāḥ svīkṛtā evānavasthā ca nāstīti kiṃ sādhitaṃ bhedaṃ
<lb/>khaṇḍayatā | soyaṃ piṇyākayācanārthaṃ pravṛttasya khārikātailadātṛtvābhyupagamaḥ |
<lb/>kiṃ ca tathāsati bhedatvaṃ bhedāntarabhedyatvavyāptaṃ na bhavati caramabhede vyabhicāradarśa-
<lb/>nādityanumānamapi durvacam | athādyopi bhedo bhedāntarabhedyo na bhavatīti brūṣe
<lb/>tarhi dṛṣṭāntābhāvenānumānaṃ durvacameva | soyaṃ varavighātāya kanyodvāha iti |
</p>
<p><hi rend="bold">na hīti |</hi> sukhaṃ bhavatu duḥkhaṃ tu leśatopi mābhūditi buddhyā mumukṣavaḥ parame-
<lb/>śvaraṃ prati svābhīṣṭamarthayamānā yadi parameśvaraprītisaṃpādanāya tadguṇotkarṣaṃ katha-
<lb/>yanti tarhi prītātparameśvarātteṣāṃ svābhīṣṭalābho bhavet | yadi tu te parameśvarapada-
<lb/>meva kāṅkṣeyustarhi na kevalaṃ teṣāmabhīṣṭālābhaḥ pratyuta parameśvarakrodhotpādanenāni-
<lb/>ṣṭāvāptiḥ syāt | yato'bhedajñānādaprītirevottamānāṃ bhavati | <hi rend="bold">ghātayantīti |</hi>
<lb/>yathāṅgādideśādhipatayoṅgadeśādhipatirahameveti vadantaṃ prasahya ghātayanto dṛśya-
<pb n="137"/>
<lb/>nte | tena teṣāṃ bhūpatīnāṃ tādṛśe vaktaryaprītiranumīyate | svaguṇotkarṣavādināṃ tu
<lb/>te rājānaḥ prītyatiśayāviṣṭāḥ svakarmakarebhyopyadhikamakhilamiṣṭaṃ dadatītyarthaḥ |
<lb/>svaguṇotkarṣavādināmiti śeṣe ṣaṣṭhī | tena caturthī nāpādanīyā | svaguṇotkarṣavādi-
<lb/>namiti dvitīyānto vā pāṭhaḥ | tadānīṃ pratītyuddiśyeti vādhyāhṛtya tadyoge
<lb/>dvitīyā bodhyā | <hi rend="bold">evaṃ ceti |</hi> paramātmā nirguṇa eva | guṇāstu tatra mṛgajala-
<lb/>samā bhāsamānā bhithyābhūtā eveti yatparameśvarasvarūpaprāptaye mumukṣavo vadanti
<lb/>sotyantaviparītaḥ prayatnasteṣām | yathā kadalīphalalābhāya jihvācchedaḥ | na hi
<lb/>tatra kāryakāraṇabhāvaḥ | nāpi labdhānāṃ kadalīphalānāṃ jihvācchedottaraṃ kaścano-
<lb/>payogaḥ | <hi rend="bold">madhyamandireṇeti |</hi> madhyagehanāmnaḥ putro madhyamandiranāmā | aya-
<lb/>meva pūrṇaprajñācārya ityānandatīrtha iti ca gīyate | anenaiva ca mahābhāratatātpa-
<lb/>ryanirṇayanāmako grantho vyaraci | taduktaṃ tatraiva —
</p>
<p><lg><l>ānandatīrthākhyamuniḥ supūrṇaprajñābhidho granthamimaṃ cakāra |</l>
<l>nārāyaṇenābhihito badaryāṃ tasyaiva śiṣyo jagadekabhartuḥ ||</l></lg> (ma. bhā. tā. 32 | 170) iti |
<lb/><hi rend="bold">anādīti |</hi> daityā anādidveṣiṇaḥ svabhāvata eva viṣṇudveṣiṇaḥ santīti
<lb/>svarūpakathanam | taiśca viṣṇau vivardhito viśeṣeṇa vardhita edhito dveṣastāndaityā-
<lb/>nante brahmadinapralayānte viniścayānniścayenāndhe tamasi narake pātayatītyarthaḥ |
</p>
<p>pūrvoktānumāne sevyatvaheturuktaḥ | tatprasaṅgātsevāpadārthamāha — <hi rend="bold">sā ca seveti |
<lb/>aṅkanamiti |</hi> taduktaṃ brahmāṇḍe —
</p>
<p><lg><l>kṛtvā dhātumayīṃ mudrāṃ tāpayitvā svakāṃ tanum |</l>
<l>cakrādicihnitāṃ bhūpa dhārayedvaiṣṇavo naraḥ ||</l></lg> iti |
<note>5|68 — viphala <foreign xml:lang="en">for</foreign> vipula. <foreign xml:lang="en">D.</foreign></note>
<pb n="138"/>
<lb/><hi rend="bold">cakramiti |</hi> devānāṃ balaṃ sāmarthyapradamiti cakraviśeṣaṇam | <hi rend="bold">duritā |</hi>
<lb/>duritam | dvitīyāyā ḍādeśaśchāndasaḥ | <hi rend="bold">sudarśaneneti |</hi>
</p>
<p><lg><l>dvādaśāraṃ tu ṣaṭkoṇaṃ valayatrayasaṃyutam |</l>
<l>hareḥ sudarśanaṃ taptaṃ dhārayettadvicakṣaṇaḥ ||</l></lg>
<lb/>iti nāradīye |
</p>
<pb n="139"/>
<p>sevyatvena hetunā bhedamanumāya hetvantaraṃ pradarśayati — <hi rend="bold">evaṃ jñeyatveti |</hi> para-
<lb/>mātmā jīvādbhinno jīvena jñeyatvāt | yo yena jñeyo bhavati sa tasmādbhinna eva
<lb/>yathā jīvāddhaṭādirityanumānaṃ bodhyam |
</p>
<p><hi rend="bold">satyamenamiti |</hi> anuśabdo lakṣaṇārthe anurlakṣaṇe (pā. sū. 1 | 14 | 84)
<lb/>iti pāṇinisūtreṇa karmapravacanīyasaṃjñakaḥ | tadyoga enamiti dvitīyā | gṛṇataḥ
<lb/>stuvato devasya maghona indrasya rātiṃ mitramenaṃ viṣṇumanu viṣṇunā hetubhūtena viśve
<lb/>sarve prāṇino madanti hṛṣyanti | etatsatyam | sa pūrvoktosya viṣṇormahimā sarvo-
<lb/>ttamasvarūpaḥ satyaḥ | etādṛśaṃ viṣṇuṃ viprarājyarūpeṣu yajñeṣu śavaḥ sukhamuddiśyāhaṃ
<lb/>gṛṇe staumi | so asyetyatrāsaṃdhirārṣaḥ | śava iti sukhavācinaḥ śavaśśabdasya
<lb/>sāntasya dvitīyaikavacanam | viprarājya ityekavacanaṃ bahutvārthakam | yajñaśca brāhma-
<lb/>ṇānāṃ rājyam | brāhmaṇai rañjanīyaḥ śobhanīyo yajñaḥ | brāhmaṇairhi yajñaḥ śobhate |
<lb/>rañja rāge | asyāṃ śrutau mokṣānandaḥ pratipāditaḥ | <hi rend="bold">satya iti |</hi> ātmā paramātmā
<lb/>satyaḥ | jīvaḥ satyaḥ | tayorbhidā bhedaśca satyaḥ | satyā bhideti vaktavye chāndasaṃ
<lb/>klībatvam | mā eva āruvaṇyaḥ iti padacchedaḥ | mā iti niṣedhārthe | araśa-
<lb/>bdāddoṣavācakānmatvarthīya uṇpratyayaḥ | taddhita iti mahāsaṃjñākaraṇāt | tebhyaḥ
<lb/>prayogebhyo hitastaddhitaḥ | prayogānusāreṇa taddhitapratyayakalpanaṃ bhavatītyarthaḥ |
<lb/>ārubhirduṣṭairvanyo bhajanīya āruvaṇyaḥ | paramātmā duṣṭajanasevyo naiva bhavatī-
<lb/>tyarthaḥ | satyaṃ bhideti maivāruvaṇya iti ca śapathatvena triruktirviśvāsātiśayotpā-
<lb/>danāya | asyāṃ śrutau bhedaḥ pratipādyate | <hi rend="bold">idamiti |</hi> idaṃ sarvottamatvena sevyatvena
<lb/>ca rūpeṇa jāyamānaṃ paramātmajñānamupāśritya matsādṛśyaṃ prāptā muktāḥ sargepi brahma-
<lb/>devādiṣūtpadyamāneṣvapi nopajāyante notpadyante | tathā pralaye na vyathanti duḥ-
<lb/>khāni nānubhavanti | punarnāvartanta ityarthaḥ | vyathantītyātmanepadābhāvaśchā-
<pb n="140"/>
<lb/>ndasaḥ | iyaṃ bhagavaduktirmokṣānantaramapi bhedaṃ vakti | <hi rend="bold">jagaditi |</hi> jaganniyama-
<lb/>nādivyāpāravarjaṃ muktaḥ sarvānkāmānavāpnotītyaiśvaryamaryādoktyā jagadvyāpāravato
<lb/>viṣṇoḥ sakāśānmuktānāṃ bhedovagamyate | <hi rend="bold">prakaraṇāditi |</hi> sarvānkāmānavāpno-
<lb/>tīti śrutirmuktaparaiva | śarīrabhedādūrdhvamutkramyeti jīvaprakaraṇāt | muktānāmapi
<lb/>jīvānāṃ jagadvyāpārasāmarthye'saṃnihitatvādvidūratvāt | tādṛśasāmarthyahīnatvādi-
<lb/>tyarthaḥ | <hi rend="bold">bṛṃhita iti |</hi> praśaṃsanīya ityarthaḥ |
</p>
<p>māṇḍūkyaśrutivirodhamāśaṅkate — <hi rend="bold">nanviti | kalpitatvamavagamyata iti |</hi>
</p>
<p><lg><l>anādimāyayā supto yadā jīvaḥ prabudhyate |</l>
<l>ajamanidramasvapnamadvaitaṃ budhyate tadā ||</l></lg>
<lb/>iti pūrvavākyānuguṇyamapyasminnarthe iti bodhyam | <hi rend="bold">utpadyeteti |</hi> vidyete-
<lb/>tyatra vidadhātuḥ sattārthakaḥ | sattā cātra kādācitkī vivakṣitā | kādācitkī
<lb/>sattā cotpattireva | yadyutpadyeta tarhi nivarteta | yataśca na nivartateto naivotpadyate |
<lb/>tathā cānādireva prapañcaḥ | nātra prapañco viśvavistāraḥ | kiṃ tu prakṛṣṭaṃ bhedapañcakam |
<lb/>pañcavidho bhedaḥ pañcaḥ | pañcan — śabdātprakāravacane ḍapratyayaḥ | tasya pañcavidhabhe-
<lb/>dasya prakṛṣṭatvaṃ ca mokṣasādhanībhūtajñānaviṣayatvādbodhyam | taduktaṃ mahābhāratatā-
<lb/>tparyanirṇaye —
</p>
<p><lg><l>pañcabhedāṃśca vijñāya viṣṇoḥ svābhedameva ca |</l>
<l>nirdoṣatvaṃ guṇodrekaṃ jñātvā muktirna cānyathā ||</l></lg> (ma. bhā. tā. 1 | 82) iti |
<lb/>māyāmātramidaṃ dvaitamityasyārthamāha — <hi rend="bold">na cāyamiti |</hi> ayaṃ pañcavidho bhedo
<pb n="141"/>
<lb/>naiva vidyata iti na mantavyam | māyāmātratvāt | idaṃ bhedapañcakarūpaṃ dvaitaṃ māyā-
<lb/>mātram | māyā bhagavadicchā mātrā mānakartrī trāṇakartrī ca yasya tādṛśam |
<lb/>māṅ māne | traiṅ pālane | ābhyāṃ mūlavibhujāderākṛtigaṇatvātkartari kapratyayaḥ |
<lb/>parameśvareṇa jñātatvādrakṣitatvācca na dvaitaṃ bhrāntikalpitamiti bhāvaḥ | <hi rend="bold">bhagavadi-
<lb/>ccheti |</hi> bhagavatprajñetyapi pāṭhaḥ | icchā ca prajñāviśeṣa eva | <hi rend="bold">mahāmāyeti |</hi>
<lb/>purāṇavākyamidam | he ananta mahāmāyā avidyā niyatirmohinī prakṛtirvāsa-
<lb/>neti ṣaḍbhiḥ śabdaistvadicchaivocyata ityarthaḥ | niyatirjīvānāṃ niyamanakaraṇāt |
<lb/>mohinī mohakaraṇāt | avaśiṣṭaṃ śabdacatuṣṭayaṃ nirvaktumāgamavākyaṃ darśayati —
<lb/><hi rend="bold">prakṛtiriti |</hi> prakṛṣṭā kṛtirasyā iti prakṛtiḥ | <hi rend="bold">vāsayet |</hi> utpādayet | vā-
<lb/>syata utpādyate jagadanayeti vāsanā | <hi rend="bold">a ityukta iti |</hi> akāro viṣṇurityu-
<lb/>ktaḥ | asya viṣṇorvidyā māyāpadavācyā prajñā saivāvidyā bhagavatprajñā | asyāḥ
<lb/>sarvottamatvena prakṛṣṭatvānmāyāpadavācyatvam | mayaśabdaḥ prakṛṣṭārthe vartate | mayaiva
<lb/>māyā | svārtheṇpratyaye ṭāp | <hi rend="bold">tadvyapadeśaḥ |</hi> advaitaḥ sarvabhāvānāmityādāvadvaita-
<lb/>śabdena viṣṇorvyapadeśaḥ | <hi rend="bold">paramārthāpekṣayeti |</hi> paramaścāsāvarthaśca paramārthaḥ
<lb/>sarvebhya utkṛṣṭaḥ | tādṛśaścaiko viṣṇureva na tu tatsamastadadhiko vā kaścidanya
<lb/>ityadvaitokterabhiprāyaḥ | anādimāyayā supta iti māṇḍūkyasthapūrvavākyepi māyā-
<lb/>śabdena bhagavadicchaivocyate | tathā ca bhāṣyam —
</p>
<pb n="142"/>
<p><lg><l>anādimāyayā viṣṇoricchayā svāpito yadā |</l>
<l>tayā prabodhamāyāti tadā viṣṇuṃ prapaśyati ||</l></lg> iti |
<lb/><hi rend="bold">jīveśvarabhideti |</hi> caśabdatrayaṃ tathāśabdadvayaṃ ceti śabdapañcakaṃ pañcānāṃ
<lb/>bhedānāṃ mithaḥ samuccaye vartate | <hi rend="bold">soyamiti |</hi> soyaṃ pañcavidho bhedaḥ satyonādi-
<lb/>śceti pratijñādvayam | tatrānāditvamupapādayati — <hi rend="bold">sādiścediti |</hi> satyatvamu-
<lb/>papādayati — <hi rend="bold">na cāsāviti | etat |</hi> dvaitam | <hi rend="bold">mitam |</hi> bhagavatprajñāvi-
<lb/>ṣayībhūtam | <hi rend="bold">tasmāt |</hi> uktaparamaśrutyanurodhāt |
</p>
<p><hi rend="bold">dvāvimāviti |</hi> kṣaraścākṣara eva cetyatraivaśabdadyotitānyavyāvṛttiścaśabdadyo-
<lb/>titonyasamuccayaścaikatra yugapanna saṃbhavati | ata evakāro bhinnakramo dvāvityanena
<lb/>saṃbadhyate | puruṣapadena cetano lakṣyate | tena strīṇāmapi saṃgrahaḥ | lokanaṃ lokaḥ |
<lb/>paryālocanāyāṃ kṛtāyāmityarthaḥ | atha vā lokesminnīśitavyavarga ityarthaḥ |
<lb/>sarvāṇi bhūtāni | brahmādayo jīvāḥ | kūṭastho mahālakṣmīḥ | taduktam —
</p>
<p><lg><l>brahmā śivaḥ sureśādyāḥ śarīrakṣaraṇātkṣarāḥ |</l>
<l>lakṣmīrakṣaradehatvādakṣarā tatparo hariḥ ||</l></lg> iti |
<lb/>brahmādayo jīvā mahālakṣmīścaitaccetanadvayameva pramāṇasiddham | uttamaḥ puruṣastu
<lb/>na kṣarākṣaramadhyagataḥ kaścit | kiṃ tu tābhyāmanyaḥ paramātmā | lokatrayamiti
<pb n="143"/>
<lb/>maharādisarvalokopalakṣaṇam | <hi rend="bold">avyaya īśvara iti |</hi> aghaṭitaghaṭanāsāmarthya-
<lb/>śālitvarūpaiśvaryeṇa yuktatvādevākhilalokapraveśepi svayamavyaya eva | yathāgni-
<lb/>stambhanavidyāvatognipraveśepi na dāho bhavati tadvat | <hi rend="bold">yo māmiti |</hi> evam |
<lb/>avayavārthasahakāreṇa puruṣottamapadaśakyam | na tu rathaṃtaraśabdavatpuruṣottamaśa-
<lb/>bdasya mayi kevalā rūḍhirityāśayaḥ | asaṃmūḍhaḥ | puruṣottamatvamapāramārthikamiti
<lb/>saṃmohavarjitaḥ | sarvabhāvena | sarvaprakāreṇa | <hi rend="bold">etaditi |</hi> na ca buddhvā buddhi-
<lb/>māniti ktvāpratyayānupapattiḥ | ekasyā eva jñānakriyāyāḥ paurvāparyāsaṃbhavā-
<lb/>diti vācyam | buddhimānityasyāparokṣajñānītyarthenādoṣāt | <hi rend="bold">mukhyaṃ ceti |</hi>
<lb/>sarvavedānāṃ śrīpaterutkarṣa eva paraṃ mukhyaṃ tātparyam | tuśabdo bhinnakramonyatre-
<lb/>tyanantaraṃ yojyaḥ | tasmācchrīpaterutkarṣādanyatra tvavāntaraṃ tātparyaṃ na tu mukhya-
<lb/>mityarthaḥ | <hi rend="bold">yuktaṃ ceti |</hi> yuktisiddhamityarthaḥ | tāmeva yuktimupapādayati —
<lb/><hi rend="bold">mokṣo hīti |</hi> pramāṇaśiromaṇibhūtāḥ sarve vedā anityapuruṣārthasādhanaṃ na prati-
<lb/>pādayeyuḥ | kiṃ tu mokṣarūpanityapuruṣārthasādhanameva | tacca sādhanaṃ viṣṇuprasādaḥ |
<lb/>sa ca tadguṇotkarṣajñānādeveti |
</p>
<pb n="144"/>
<p><hi rend="bold">paramo vicintyaḥ |</hi> prītyarthaṃ sarvotkṛṣṭatayā jñātavyaḥ | <hi rend="bold">karmapāśāditi |</hi>
<lb/>mumukṣubhirityanena saṃbadhyate | <hi rend="bold">tasminniti |</hi> tasminviṣṇau prasanne prīte sati
<lb/>na kimapi durlabham | tatrāpi dharmārthakāmairalam | alamiti pratiṣedhārthe | dharmā-
<lb/>rthakāmā na prārthanīyāḥ | yataste dharmārthakāmā alpakāḥ kṣudrāḥ | puruṣārthānāmapi
<lb/>teṣāmanityatvenāmukhyatvāt | mokṣastvaprārthitopi paramātmaprasādena labhyata eva |
<lb/>yato mumukṣubhiḥ samāśritādanantādbrahmataroḥ sakāśānmuktirūpaṃ phalaṃ niścayena
<lb/>mumukṣavaḥ prāpnuvantyevetyarthaḥ |
</p>
<p><hi rend="bold">vyākopa iti |</hi> tattvamasīti śrutau tatpadena brahmābhidhīyate | tvaṃśabdena
<lb/>ca jīvaḥ | he somya tvaṃ tadasītyarthaḥ | atra jīvabrahmaṇostādātmyamabhidhīyate |
<lb/>tattayorbhedāṅgīkāre virudhyeteti śaṅkakābhiprāyaḥ | <hi rend="bold">āheti |</hi> aviśeṣataḥ sāmā-
<lb/>nyena tacchabdo nityaparokṣamarthaṃ brūte | aviśeṣita iti pāṭhe śabdāntarasaṃnidhā-
<lb/>nena viśeṣārthako na cedityarthaḥ | tvaṃśabdaścāparokṣaṃ pratyakṣamarthaṃ brūte | tathā ca
<lb/>tattvaṃśabdārthayorviruddhayoraikyaṃ na saṃbhavati | ato jīvasya brahmasārūpyapradarśana-
<lb/>tātparyikeyaṃ śrutiriti mantavyam | paratra paraśabdaḥ prayujyamāno vināpi vatiṃ
<lb/>vatyarthaṃ gamayatīti nyāyāt | yathādityo yūpa ityukte yūpādityayoraikyāsaṃbhavā-
<pb n="145"/>
<lb/>dādityasadṛśo yūpa ityarthaḥ kalpyate tadvat | yūpo yajñastambhaḥ | <hi rend="bold">jīvasyeti |</hi> nanu
<lb/>muktasya paramātmanā saha buddhisārūpye paramātmanā jñātānāṃ kṛtsnaviṣayāṇāṃ
<lb/>jñānaṃ muktasya syāditi cenna | muktena yadbudhyate tatparamātmabuddhyanusāreṇaivetī-
<lb/>dṛśasya buddhisārūpyasyātra vivakṣitatvāt | jīvaparamātmanostādātmyavyavacche-
<lb/>dārthaḥ prathamastuśabdaḥ | paramātmanā jñātaṃ sarvaṃ tu muktenāpi na jñāyata iti
<lb/>viśeṣadyotanārtho dvitīyastuśabdaḥ | buddhisārūpyamevetyevakāronabhimatavyāvṛttyartho-
<lb/>nabhimatāṃ jīvaparamātmanoḥ svarūpaikatāṃ vyāvartayati na tvekasthānanivāsam |
<lb/>tasyābhimatatvāt | <hi rend="bold">eketi |</hi> atha vaikasminvaikuṇṭhaloke yo muktaparamātmano-
<lb/>rnivāso bhavati tadeva jīvasya paramaikyamityucyate | nanu paramātmano vyāpakatvena
<lb/>baddhajīvasyāpi paramātmanā sahāsminbhūlokādāvekasthānanivāsostyevetyata
<lb/>āha — <hi rend="bold">vyaktisthānamapekṣyeti |</hi> jīvasya mokṣe mūlasvarūpavyañjakaṃ vaikuṇṭha-
<lb/>sthānaṃ vyaktisthānamityucyate | tadapekṣayāyamekasthānaniveśa ucyata iti bhāvaḥ |
<lb/>sa prasiddha ekasthānaniveśa iti saṃbandhaḥ | <hi rend="bold">neti |</hi> virūpato viruddhadharmatvānna
<lb/>muktasyāpi paramātmanā saha svarūpaikatā | yataḥ paramātmanaḥ svātantryaṃ pūrṇatvaṃ
<lb/>ca muktasya tu pāratantryamalpatvaṃ ceti vairūpyaṃ dṛśyate | pūrṇate ityatrārṣatvātpragṛ-
<lb/>hyāśrayaḥ prakṛtibhāvo na kṛtaḥ |
</p>
<p>atha sa ātmātattvamasītyatra ātmā atat tvam — iti padaccheda itya-
<lb/>bhiprāyeṇa pakṣāntaramāha — <hi rend="bold">atha veti | na bhavasīti |</hi> ataditi prasajya-
<lb/>pratiṣedhaḥ | jīveśayorvastutaḥ sārūpyameva naikyam | paraṃ tu sārūpyamūlaka aikya-
<lb/>bhramaḥ kadācitsyādataḥ śrutistayorakyaimāropya haṭhānniṣedhati | atha vā nañatrā-
<lb/>suraśabdādāvivānyārthe | svātantryādiguṇopeta eva paramātmā | tvaṃ tu tasmāda-
<lb/>nyadvastvasītyarthaḥ | uddālakena svaputraṃ śvetaketuṃ pratyayamupadeśaḥ kriyate |
</p>
<pb n="146"/>
<p>nanu taditi padacchedenāyaṃ jīveśvarābhedopadeśaḥ prasiddhaḥ | tatkathamakārapraśleṣeṇa
<lb/>padaṃ vicchidya bhedopadeśaḥ kathyata ityata āha — <hi rend="bold">tasmāditi |</hi> chāndogyopani-
<lb/>ṣadi ṣaṣṭhedhyāye sadvidyāprakaraṇeṣṭamaṃ khaṇḍamārabhya ṣoḍaśakhaṇḍaparyantaṃ khaṇḍanavake
<lb/>sa ātmātattvamasītyucyate | tatra sacchabdavācyaṃ brahmaivāsmājjīvādanyajjīvasyā-
<lb/>śrayabhūtamiti putraṃ pradidarśayiṣuruddālakaḥ (1) prathame khaṇḍe sarvaiḥ prāṇibhiranubhūtāṃ
<lb/>suṣuptyavasthāṃ puraskṛtya tasyāmavasthāyāmayaṃ jīvaḥ sadrūpeṇa brahmaṇā saṃpanno bhavatī-
<lb/>tyuktavān | tatra dṛṣṭāntaḥ — yathā pakṣighātakasya hastagatena sūtreṇa prabaddhaḥ pakṣī ba-
<lb/>ndhanamokṣārthī sannitastataḥ patitvānyatrāśrayamalabdhvā bandhanamevopaśrayate tadvadayaṃ
<lb/>jīvaḥ svapne jāgare cetastataḥ patitvānyatra viśrāntisthānamalabdhvā suṣuptau sadrūpaṃ
<lb/>brahmaivopaśrayate | atra mitho bhinnayorāśritāśrayayoḥ śakunisūtrayordṛṣṭāntābhidhānena
<lb/>jīvādbhinnaṃ jīvāśrayabhūtaṃ sadbrahmeti sūcitaṃ bhavati | tataḥ sa ya eṣa mūlabhūto-
<lb/>tyantasūkṣma ātmaitadātmyamidaṃ sarvaṃ tatsatyaṃ sa ātmātattvamasi śvetaketo ityu-
<lb/>ktam | tato (2) dvitīye khaṇḍe nāsmindehe jīvasyāśrayabhūto jīvādanyaḥ kaśca-
<lb/>nāsti bhedenānupalabhyamānatvāt — ityāśaṅkāpanodāya yathā bhramarairnānāvidhānāṃ
<lb/>vṛkṣāṇāṃ puṣparasamānīyaikatra kṛtvā madhuni niṣpādite tatratyā rasā mitho bhinnā
<lb/>apyamuṣya puṣpasyāhaṃ rasosmyayaṃ tvanyasyetyevaṃ mitho bhedaṃ na jānanti tathā jīvāḥ
<lb/>svāśrayaṃ na jānantītyuktam | tathā ca yatra bhedenānupalabhyamānatvaṃ tatra na bhinna-
<lb/>syāstitvam — iti niyamasya vyabhicāro darśitaḥ | tataścetanaviṣayeyaṃ niyamo-
<lb/>styevetyāśaṅkya (3) tṛtīye khaṇḍe yathā cetanābhirgaṅgāyamunādinadīdevatābhiḥ
<lb/>samudraṃ praviṣṭābhiriyamahaṃ gaṅgāsmīyamahaṃ yamunāsmītyevaṃ bhedo na jñāyate tathā
<lb/>meghadvāreṇa samudrānnirgatābhirapīyamahaṃ samudrādāgacchāmīti na jñāyate tathā
<lb/>parjanyadvāreṇa pṛthivyāṃ patitābhiḥ sravantībhirapīyamahaṃ samudrādāgateti na
<lb/>jñāyate tadvaccetanasyāpi jīvasya suṣuptau jāgṛtau ca na svāśrayajñānamityuktam |
<lb/>anena cetanaviṣayepi prāguktaniyamasya vyabhicāro darśitaḥ | tatostu nāme-
<lb/>śvaro jīvādbhinnastathāpi tadadhīnatvaṃ jīvasya kuta ityāśaṅkāpanodāya (4) caturthe
<lb/>khaṇḍe vṛkṣasya mūle madhyegre vā kvacidabhyāghāte srāva eva kevalaṃ bhavati na tu
<lb/>vṛkṣaḥ śuṣyati | kadācitu bāhyakāraṇābhāvepi śuṣyati | na hyetajjīvasyādhī-
<lb/>nam | jīvo hi sadā sukhamevecchati | tathā ca yathā vṛkṣaśarīre jīvasyeśvarā-
<lb/>dhīnatvaṃ tathā manuṣyādiśarīrepīti darśitam | tatostu jīvādanyo jīvā-
<lb/>śrayabhūta īśvaraḥ | astu ca tadadhīnatvaṃ jīvasya | paraṃ tu kena kāraṇeneśvarajñānaṃ
<pb n="147"/>
<lb/>jīvasya na bhavatītyāśaṅkāpanodāya (5) pañcame khaṇḍe yathā nyagrodhaphale bhinne
<lb/>sūkṣmaṃ bījaṃ dṛśyate | tasmiṃśca bīje bhinne na kiṃcidapi dṛśyate | sūkṣmataratvāt |
<lb/>paraṃ tu tasmātsūkṣmatarādbījāvayavānmahānvaṭo jāyate sa yatprabhāvātsa paramasūkṣma
<lb/>īśvaro na dṛśyate tadvajjīvāpekṣayāpi paramasūkṣmatvādīśvaro jīvena na jñāyata
<lb/>ityuktam | tataḥ sūkṣmānmahato vaṭavṛkṣasyotpādanaṃ jīvasya cānabhimatopi
<lb/>duḥkhitvādyanubhava ityevamīśvarasya kāryaṃ pratyakṣamanubhūyate kāraṇabhūta īśvarastu
<lb/>nānubhūyata iti kathaṃ pratyetavyamityāśaṅkāpanodāya (6) ṣaṣṭhe khaṇḍe lavaṇamu-
<lb/>dake prakṣiptaṃ vilīnaṃ satkvāpi na dṛśyate tvacāpi na jñāyate paraṃ tu jihvayā
<lb/>tadraso jñāyate | tathā ca yathā lavaṇaguṇe rasenubhūyamānepi lavaṇaṃ na dṛśyate
<lb/>tatheśvarasāmarthye dṛśyamānepi neśvaro dṛśyata ityuktam | tata etādṛśoti-
<lb/>sūkṣma īśvaraḥ kathaṃ jñāyate prāpyate cetyāśaṅkāpanodāya (7) saptame khaṇḍe
<lb/>yathā gandhāradeśasthaḥ kaściddhanikaścorairbaddhahastādyavayavaḥ pinaddhākṣopahṛtasarvasvo
<lb/>vane visṛṣṭa ākrośankenacitkṛpālunā puruṣeṇa mocitosyāṃ diśi gandhārade-
<lb/>śosti gacchetyukto grāmādgrāmāntaraṃ gacchangandhārānprāpnoti tathā karmacoreṇā-
<lb/>pahṛtajñānasarvasvo jīvaḥ śarīravane visṛṣṭaḥ kṛpālunā sadguruṇopadiṣṭaḥ śravaṇā-
<lb/>disādhanaiḥ svajanmabhūmiṃ bhagavantaṃ paśyati prāpnoti cetyuktam | vṛkṣaśarīre
<lb/>jīvasya bhagavadadhīnatvaṃ pradarśya mānuṣaśarīrepi tathaivānumeyamiti caturthakhaṇḍa-
<lb/>tātparyamuktam | saṃprati tu manuṣyaśarīra eva jīvasyeśvarādhīnatvamanubhāvayitu (8)-
<lb/>maṣṭame khaṇḍe āsannamaraṇo vāgādilaye na kimapi vaktuṃ śaknoti na cāsannā-
<lb/>napi bāndhavānmatyabhijānāti saiṣā daśānabhimatāpi jīvenānubhūyate bhagava-
<lb/>dadhīnatvādityuktam | tato (9) navame khaṇḍe yathā śaṅkitasya corasya na mayā
<lb/>cauryaṃ kṛtamiti vadato haste rājādhikāribhiḥ parīkṣārthaṃ taptaparaśuḥ sthāpyate |
<lb/>coronṛtavādī ceddahyate satyavādī cetsatyena vyavadhānānna dahyate tathā tattva-
<lb/>jñānī mucyate itarastu badhyata ityuktam | paramātmānaṃ bhedena yo jānāti sa
<lb/>tattvajñānī | evaṃ sthānanavakepi bheda eva dṛṣṭāntā abhihitāḥ | na tvekopi
<lb/>dṛṣṭānto'bhedaviṣayobhihitaḥ | śakunisūtrayornānāvṛkṣarasānāṃ nadīsamudrayorjī-
<pb n="148"/>
<lb/>vavṛkṣayoraṇimadhānayorlavaṇodakayorgandhārapuruṣayorajñaprāṇādiniyāmakayoḥ stenā-
<lb/>pahāryayoścaikyābhāvāt | tasmānnāyamabhedopadeśa iti siddham |
</p>
<p><hi rend="bold">anyathā |</hi> vailakṣaṇyājñāne | <hi rend="bold">śarīrakṣaraṇāt |</hi> śarīravināśāt | <hi rend="bold">tatparaḥ |</hi>
<lb/>tābhyāṃ parastatparaḥ | kathaṃ tatparatvamityata āha — <hi rend="bold">svātantryeti |</hi> sattāpratīti-
<lb/>pravṛttiṣu svādhīnatvaṃ svātantryam | kāryotpaktyādyanukūlotīndriyaḥ kāraṇadharmavi-
<lb/>śeṣaḥ śaktiḥ | akhilapadārthānāṃ tattadviśeṣasvarūpeṇa jñānaṃ vijñānam | sukhaṃ prasi-
<lb/>ddham | ādyagrahaṇena vīryaśauryaudāryakāruṇyādisaṃgrahaḥ | guṇairiti prakṛtyāditvā-
<lb/>ttṛtīyā | guṇairniḥsīmatvenetyasya niravadhikaitadguṇakatvāditi tātparyam | lakṣmyā-
<lb/>dīnāṃ guṇāstu na niravadhikāḥ | <hi rend="bold">viṣṇumiti |</hi> atra tadīyasarvaguṇapūrṇatvajñā-
<lb/>nasya mokṣasādhanatvaṃ kathyate | etena brahmaṇi guṇā māyayā kalpitā na tu vastu-
<lb/>bhūtā ityapāstam | na hi māyikārthasya jñānaṃ mokṣasādhanam | kiṃ tu tattva-
<lb/>jñānameva | <hi rend="bold">muktānāṃ cāśraya iti |</hi> nirdoṣāśeṣasadguṇatvaṃ viṣṇoreva na tu mukta-
<lb/>syetyāśrayāśrayibhāvopapattiḥ | nirañjanaḥ paramaṃ sāmyamupaiti (mu. 3 | 1 | 3)
<lb/>iti sāmyavākyaṃ tu duḥkharāhityādidharmeṇa sāmyaparamiti bodhyam |
</p>
<pb n="149"/>
<p><hi rend="bold">pradhānatvakāraṇatvādineti |</hi> ādipadena sādṛśyagrahaṇam | <hi rend="bold">na hi satya-
<lb/>jñāneneti |</hi> yo hi śuktikeyamiti jñānavān sa rajatajño na bhavati | tayo-
<lb/>rjñānayorvirodhāt | śuktijño hi tatrāropitaṃ rajataṃ naiva paśyati | pratyuta nedaṃ
<lb/>rajatamityeva paśyati | pradhānatvahetukamekavijñānena sarvavijñānamupapādayati —
<lb/><hi rend="bold">yathā pradhāneti | ityevamādivyapadeśa iti |</hi> yadyapi pradhānabhūtasya rājño
<lb/>vijñāne satyapi bhṛtyā na vastuto jñātā bhavanti tathāpi tatra jñātavad vyabahāro
<lb/>bhavati | bhṛtyajñānaphalasya pradhānajñānenaiva saṃpādanāt | tathā caikavijñānena sarva-
<lb/>vijñānaṃ phalāpekṣayoktaṃ na svarūpāpekṣayā | evaṃ cāvijñātaṃ vijñātaṃ bhavati (chā.
<lb/>6 | 1 | 3) iti śrutau vijñātaśabdasya lakṣaṇayā saṃpāditavijñānaphalakamityarthaḥ |
<lb/>lakṣaṇā ceyaṃ nirūḍhā | ato na lākṣaṇikaśabdaprayoge prayojanāpekṣā | etacca
<lb/>vyapadeśo dṛṣṭa evetyanena sūcitam | kāraṇatvahetukamekavijñānena sarvavijñānamupa-
<lb/>pādayati — <hi rend="bold">yathā ca kāraṇa iti |</hi> devadattakāraṇatvena yajñadatte vijñāte sati
<lb/>devadatto devadattatvena jñātaścedupadeśaṃ vinaiva ayaṃ yajñadattaputraḥ — iti jñāyate |
<lb/>tathā paramātmani jagatkāraṇatvena rūpeṇa jñāte sarvaṃ jagattatkāryatvena rūpeṇa jñāyata
<lb/>eva | ādipadagrāhyasādṛśyahetukamekavijñānena sarvavijñānamupapādayati — <hi rend="bold">yathā
<lb/>vā sādṛśyāditi |</hi> yathā
</p>
<p><lg><l>stanakeśavatī strī syāllomaśaḥ puruṣaḥ smṛtaḥ |</l></lg>
<lb/>ityevaṃ kācidekā strīyaṃ strītyevaṃ strītvena rūpeṇa jñātā cetstanakeśādimattva-
<lb/>sādṛśyenānyāpi strīyaṃ strītyevaṃ rūpeṇopadeśaṃ vinaiva jñāyate tathā prāmāṇikaṃ vastu
<lb/>satyamityevaṃ bhagavānayaṃ satya ityevaṃ satyatvena rūpeṇa jñātaścetprāmāṇikatvasā-
<lb/>dṛśyājjagadapi satyatvena rūpeṇa jñāyate | tathā ca prayogaḥ — jagatsatyaṃ prāmāṇika-
<lb/>tvādbrahmavaditi | tathā cetanaḥ paramātmā jñānānandādirūpeṇa jñātaśceccetanatva-
<lb/>sādṛśyājjīvā api jñānānandādirūpeṇa jñāyante | tathā ca prayogaḥ — jīvā
<lb/>jñānānandarūpāḥ saccetanatvādbrahmavaditi | na ca jīvāḥ svatantrāḥ prāmāṇikatvā-
<lb/>ccetanatvādbrahmavadityanumānena jīveṣu svātantryamapi sidhyediti vācyam | teṣu
<lb/>svātantryasya śrutyā bādhitatvāttatrānumānasyāpravṛtteḥ | <hi rend="bold">tadeva sādṛśyamiti |</hi>
<pb n="150"/>
<lb/>ekavijñānena sarvavijñāne hetutvena yatsādṛśyamuktaṃ tadevātra śrutāvapi yathā
<lb/>somyetyādinā dṛṣṭāntavākyena tatra kāraṇatayā vivakṣitaṃ na tūpādānopādeyabhāva-
<lb/>statra kāraṇam | <hi rend="bold">anyathā |</hi> ekavijñānena sarvavijñāne sādṛśyaṃ na kāraṇaṃ kiṃ tūpā-
<lb/>dānopādeyabhāva ityaṅgīkāre | yatraikavijñānena sarvavijñānaṃ sādṛśyena cikīrṣitaṃ
<lb/>tatra lāghavātkāṃcidekāṃ vyaktiṃ pradarśyaivamitarā ityevamanyā jñāpyante | tathā ca
<lb/>tadanusāreṇātraikaśabdaḥ sārthakaḥ | tathā mṛṇmayaghaṭādiniṣṭhasādṛśyapratiyogitvaṃ
<lb/>mṛdanvitatvena rūpeṇa mṛtpiṇḍasyeti piṇḍaśabdaśca sārthakaḥ | upādānopādeya-
<lb/>bhāvasya kāraṇatve tvekaśabdaṃ piṇḍaśabdaṃ ca vināpi vivakṣitārthapratipādanasya
<lb/>pūrṇatvāttayorvaiyarthyaṃ spaṣṭameva | yena vinā vivakṣitavākyārthapratipattirbhavati ta-
<lb/>ddhyanākāṅkṣitatvānniṣprayojanameva bhavati | kiṃ copādānopādeyabhāvasya kāra-
<lb/>ṇatva ekaśabdaḥ piṇḍaśabdaśca viruddha eva | na hyekasyaiva mṛtpiṇḍasya sarvamṛṇmayopā-
<lb/>dānatvam | tathā mṛttikāyā eva mṛṇmayaghaṭādyupādānatvaṃ na mṛtpiṇḍasya |
<lb/>piṇḍopamardena ghaṭādinirmāṇadarśanāt | <hi rend="bold">na ca vāceti |</hi> ayaṃ hi śaṅkakābhiprāyaḥ —
<lb/>yathā somyaikena mṛtpiṇḍena sarvaṃ mṛṇmayaṃ vijñātaṃ syāt (chā. 6 | 1 | 4) iti
<lb/>dṛṣṭāntottaraṃ paṭhyamānaṃ vācārambhaṇamityādivākyaṃ dṛṣṭāntopapādakatayaiva yoja-
<lb/>nīyam | ghaṭaśarāvādikāraṇabhūtenaikena mṛtpiṇḍena vijñātena tadvikārabhūtaṃ ghaṭa-
<lb/>śarāvādikaṃ sarvaṃ mṛṇmayaṃ vijñātaṃ bhavati | na ca kāraṇajñānena tadvikārabhūtasya
<lb/>kāryasya kathaṃ jñānamiti vācyam | kāryasya kāraṇānanyatvāt | na hi kāraṇavya-
<lb/>tirekeṇa kāryasattvaṃ dṛśyate | yadi kāraṇavyatirekeṇa kāryasyāsattvaṃ tarhi loka
<lb/>idaṃ kāraṇamidaṃ tadvikārabhūtaṃ kāryamiti yā pratītirdṛśyate tatra vikāraśabdena
<lb/>kimucyata iti cettatrāha — vācārambhaṇamiti | vācārambhaṇaṃ vāgārabdhaṃ kevalaṃ
<lb/>śābdikamiti yāvat | nāmaiva nāmadheyam | vikāro vikāra iti yalloka ucyate
<lb/>tatkevalaṃ śābdikaṃ nāmamātram | mṛṣeti yāvat | vācaiva kevalamastītyārabhyate
<lb/>vikāraḥ | na tu vastugatyā vikāro nāma kaścidasti | anupalabdheḥ |
<lb/>kāraṇabhūtā mṛttikaiva tu satyeti | evaṃ ca ghaṭādivikāreṣvapi kāraṇāṃśasyaiva
<lb/>satyatvātkāraṇena vijñātena kāryam idamatra satyam — ityevaṃrūpeṇa vijñātaṃ
<lb/>bhavatīti dṛṣṭāntopapattiḥ | tathā copādānopādeyabhāvahetukamevaikavijñānena
<pb n="151"/>
<lb/>sarvavijñānaṃ na sādṛśyādihetukamityaṅgīkaraṇīyamiti | imāmāśaṅkāmapanu-
<lb/>danvācārambhaṇaśrutimarthāntareṇa yojayati — <hi rend="bold">vācārambhaṇamiti |</hi> asaṃskṛtānāṃ
<lb/>bhāṣāśabdānāṃ yadvācārambhaṇaṃ vāgindriyeṇoccāraṇaṃ tadvikāra utpādanaṃ na tu
<lb/>saṃskṛtasya nityaśabdasyeva vyañjanam | mṛttiketyādikaḥ saṃskṛto nityaḥ śabdastu
<lb/>na vāgindriyeṇotpādyate kiṃ tvabhivyajyate | ato'saṃskṛtā bhāṣāśabdā vikṛtā
<lb/>evānityāśca | vastuto nāmadheyaṃ tu mṛttiketyeva | mṛttiketyākārakaṃ yatsaṃskṛtaṃ
<lb/>śabdasvarūpaṃ tadeva vastuto yogyaṃ nāmadheyam | arthādavikṛtaṃ nityaṃ ceti
<lb/>labhyate | yathāsmingrāmenye durācārā ayameva tu brāhmaṇa ityukte brāhmaṇaśabdasya
<lb/>yogyo brāhmaṇa ityarthātsadācārasaṃpanna iti labhyate | yadyapyanyepi brāhmaṇā eva
<lb/>tathāpi na te yogyā brāhmaṇā durācāratvāt | tathā mṛttiketyākārakaṃ yatsaṃskṛtaṃ
<lb/>śabdasvarūpaṃ tadeva yogyaṃ nāmadheyam | yadyapyasaṃskṛtānyapi śabdasvarūpāṇi nāma-
<lb/>dheyānyeva tathāpi na tāni yogyāni nāmadheyāni | vikṛtatvādanityatvācca | vā-
<lb/>cārambhaṇaṃ vikāraḥ nāmadheyaṃ tu mṛttiketyeva — ityetadvacanaṃ yanmayā (uddālakena)
<lb/>tvāṃ (śvetaketuṃ) pratyupadiṣṭaṃ tatsatyaṃ yathārthaṃ na tu pratārakamiti śrutyarthaḥ |
<lb/>asyāḥ śruteḥ śaṅkākṛtpradarśitārthakatve tu vācārambhaṇaṃ vikāro mṛttikaiva satyam —
<lb/>ityevābhīpsitārthalābhe nāmadheyaśabda itiśabdaśca vyarthaḥ syāt | asmākaṃ tu
<lb/>mate mṛttiketyetadeva nāmadheyam — iti vākyārtho vidheyaparatvādāvaśyakaḥ |
<lb/>itiśabdaśca mṛttikāśabdasya śabdaparatvapradarśanena sārthakaḥ | gavityayamāhetyā-
<lb/>divat | itiśabdo hi padārthaviparyāsakṛdarthaparasya śabdaparatvaṃ śabdaparasya cārtha-
<lb/>paratvaṃ karoti | śabdaśāstre hi śabdaprakaraṇādagnerḍhak (pā. sū. 4 | 2 | 33)
<lb/>ityādau yathāgnyādiśabdānāṃ śabdaparatvaṃ tathā na veti vibhāṣā (pā. sū. 1 |
<lb/>1 | 44) ityatra navāśabdayoḥ śabdaparatve prāpterthaparatvaṃ karoti | anyatra tu gavi-
<lb/>tyayamāhetyādāvarthaparatve prāpte śabdaparatvaṃ karoti | nanu vācārambhaṇaśruteḥ
<lb/>saṃskṛtāsaṃskṛtaśabdayornityatvānityatvapratipādanaparatve kathamanayā prāguktasya yathā
<lb/>somyaikena mṛtpiṇḍeneti dṛṣṭāntasyopapādanamiti cenna | neyaṃ vācārambhaṇaśrutiḥ prā-
<lb/>guktadṛṣṭāntopapādikā | kiṃ tu prādhānyahetukamekavijñānena sarvavijñānaṃ yaduktaṃ tatra
<lb/>svatantro dṛṣṭāntonayocyate | atra ca yathā somyetyanuvartate | he somya yathā avi-
<pb n="152"/>
<lb/>kṛtatvānnityatvācca mṛttiketyādikaṃ saṃskṛtaṃ nāmadheyaṃ pradhānaṃ na tvasaṃskṛtam | tatra
<lb/>cāsaṃskṛtajñāne yatphalaṃ tatsaṃskṛtanāmadheyajñānātsaṃpadyate tathā jagajjñāne yatphalaṃ
<lb/>tatparamātmajñānena labhyata iti |
</p>
<p><hi rend="bold">prathama iti |</hi> satyasya vastuno'dvaitamaikyam | brahmaikameva satyamityevaṃ-
<lb/>rūpasya satyādvaitasya prapañcagatamithyātvasya satyatve bhaṅgaḥ syāt | brahma satyaṃ
<lb/>prapañcagatamithyātvaṃ ca satyamiti satyadvayaprasaṅgāt | <hi rend="bold">carama iti |</hi> prapañcagata-
<lb/>mithyātvasyaiva mithyātvaṃ cedarthādeva prapañcasya satyatvaṃ syāt | <hi rend="bold">nanvanityatvamiti |</hi>
<lb/>anityaḥ śabda ityucyamāne tacchabdagatamanityatvaṃ nityamanityaṃ vā | yadi nityaṃ
<lb/>tarhi dharmasya sadā sattvāddharmiṇopi sadā sattvameveti nityaḥ śabdaḥ syāt |
<lb/>anityatvasyānityatve tvanityatvasyābhāvānnityaḥ śabdaḥ syāt | tathā cobhayathā-
<lb/>pyanupapattiḥ | <hi rend="bold">nityasameti |</hi> parakṛtapraśnasya yadasamīcīnamuttaraṃ dīyate tajjā-
<lb/>tirityucyate | asamīcīnatvaṃ ca dūṣaṇāsamarthatvena | tasya ca caturviṃśatiprabhedā
<lb/>nyāyadarśane gautamena sādharmyavaidharmya(5 | 1 | 1)ityādisūtreṇa pratipāditāḥ |
<lb/>tatra nityasamanāmako jātibhedoyam | <hi rend="bold">nyāyeti |</hi> nyāyaśāstrasya nirmāṇe vedhā
<lb/>brahmadevaḥ | nyāyaśāstrotpādaka iti yāvat | sa cātra gautamaḥ | gautamo hi nyāya-
<lb/>śāstre sūtraṃ cakāra | <hi rend="bold">nityamiti |</hi> anityabhāvāt — anityatvāt | upapatteḥ — āpā-
<lb/>danāt | (śabdaniṣṭhadharmasya) anityatvasya nityatvāt (tādṛśanityadharmāśrayībhūte
<lb/>vastutaḥ) anitye (api śabde) nityatvāpādanānnityasama (ityucyate)
<lb/>iti sūtrārthaḥ | anityatvasyānityatvepyanityatvābhāvadaśāyāṃ na śabdasyānityatva-
<lb/>miti nityatvāpādanaṃ saṃbhavatyeveti bhāvaḥ | <hi rend="bold">tārkikarakṣāyāmiti |</hi> ayaṃ vara-
<lb/>darājapraṇīto nyāyaśāstre granthaḥ | <hi rend="bold">dharmasyeti |</hi> śabdagatasyānityatvarūpa-
<lb/>dharmasya tadrūpamanityatvam | atadrūpaṃ nityatvam | anityatvamanityaṃ nityaṃ vetyayaṃ
<lb/>vikalpo nopapadyate | ubhayathāpi dharmiṇaḥ śabdasyānityatvadharmaviśiṣṭatvaṃ bhajyate |
<pb n="153"/>
<lb/>anityatvasyānityatve kathaṃ śabdasyānityatvadharmaviśiṣṭatvam | anityatvasya nitya-
<lb/>tvepyanityatvadharmasya dharmiṇaṃ śabdamantareṇa sthiterabhāvāddharmiṇaḥ śabdasya sadā
<lb/>sattvena kathaṃ śabdasyānityatvadharmaviśiṣṭatvam | tathā cobhayathāpi nityatvaprasaṅgā-
<lb/>nnityasamanāmā jātibhedoyamityarthaḥ | <hi rend="bold">asyā iti |</hi> nityasama iti yā saṃjñā
<lb/>sopalakṣaṇam | asya jātibhedasya yathāyogyamanvarthaṃ nāma tūparañjakadharmasama iti |
<lb/>dharmasyoparañjakatvāpādakamuttaramuparañjakadharmasamaśabdenocyate | uparañjakatvama-
<lb/>vicāritaramaṇīyatvam | śabde'nityatvadharma ucyamānastāvatkālaṃ manasi pratiṣṭhāṃ
<lb/>labhate yāvannoktavikalpodbhāvanam | tadanantaraṃ tu na sa dharmo manasi sāmīcīnyena
<lb/>sthitimāsādayati | tathā cānityatvadharmasyāvicāritaramaṇīyatvaṃ prasajyate |
<lb/><hi rend="bold">tasmāditi |</hi> tathā ca prapañco mithyetyukte tatra mithyātvaṃ tathyamatathyaṃ veti
<lb/>vikalpodbhāvanamasaduttaramevetyato vaktumayogyamiti prapañcamithyātvaṃ sidhyatyeveti
<lb/>śaṅkāśayaḥ | uttarayati — <hi rend="bold">aśikṣiteti |</hi> trāsanaṃ vibhīṣikā | yaiṣā jātyu-
<lb/>ttaratvoktiḥ sā kevalamaśikṣitasya cakṣuṣi dhūliprakṣepaḥ | anayā jātyuttaratvoktyā
<lb/>hyaśikṣita eva trasyenna tu śikṣitaḥ | śikṣito vidvānpuruṣastu naitajjātyuttaraṃ
<lb/>manyate | yato'saduttaraṃ jātiḥ | sati hi doṣabīja uttarasyāsattvaṃ nāsati |
<lb/><hi rend="bold">duṣṭatveti |</hi> duṣṭatvasya doṣasya mūlaṃ bījam | taddoṣabījaṃ dvividham | tatrādyaṃ
<lb/>sādhāraṇaṃ yatparaṃ pratyuktaṃ paramiva svātmānamapi vyāpnoti | ata evāsyottarasya
<lb/>svavyāghātakatvādasattvam | yathā pareṇa svābhyupagatārthasādhakatvena kasmiṃścittarka
<lb/>udbhāvite tarkāprāmāṇyasya tarkeṇaiva sādhanam | etacca sādhitamaprāmāṇyaṃ na kevalaṃ
<lb/>paroktameva tarkaṃ vyāpnoti kiṃ tu tarkāprāmāṇyasādhakaṃ svābhyupagataṃ tarkamapi
<lb/>vyāpnoti | prakṛte tu prapañcagatamithyātvaṃ tathyamatathyaṃ vā — ityetādṛśavikalpodbhā-
<lb/>vanena prapañcagataṃ mithyātvameva dūṣitaṃ bhavati na tu svābhyupagataṃ prapañcasatyatva-
<lb/>miti naitatsādhāraṇam | dvitīyamasādhāraṇaṃ ca yadyapi svābhyupagatamarthaṃ na dūṣa-
<lb/>yati tathāpi paroktamapi na dūṣayati | yuktenāvaśyakenāṅgena rahitatvādayuktenā-
<pb n="154"/>
<lb/>nāvaśyakenāṅgenādhikatvādviṣayāvṛttitvācca | yathā pareṇa parvate vahnyabhāve sādhite
<lb/>tatra vahniṃ sādhayata uttaraṃ parvato vahnimānmahānasavaditi | atrāvaśyakasya dhūma-
<lb/>vattvāditi hetuvākyasyābhāvānnaitaduttaraṃ svābhyupagataṃ vahniṃ sādhayati nāpi
<lb/>parābhyupagataṃ vahnyabhāvaṃ dūṣayati | yathā ca tatraiva parvato vahnimāndhūmavattvātpra-
<lb/>kāśavattvātpārthivatvācca mahānasavadityuttaram | etaddhyuttaraṃ prakāśavattvādityā-
<lb/>dyadhikoktyā yogyatāmalabhamānaṃ na svābhyupagataṃ vahniṃ sādhayati nāpi parābhyu-
<lb/>pagataṃ vahnyabhāvaṃ dūṣayati | adhikoktirhi vaktuḥ svokteriṣṭārthasādhanatāyāmaviśvāsaṃ
<lb/>sūcayati | atodhikoktigarbhottarasyāyogyatvam | yathā ca tatraiva parvataḥ pārthivo
<lb/>gandhavattvāddhaṭavadityuttaram | etacca svābhyupagatena vahnirūpaviṣayeṇa parābhyu-
<lb/>pagatena vahnyabhāvarūpaviṣayeṇa cāsaṃbaddhamiti na vahniṃ sādhayati nāpi vahnyabhāvaṃ
<lb/>dūṣayati | prakṛte tu prapañcagatamithyātvaṃ tathyamatathyaṃ veti vikalpodbhāvanarūpa-
<lb/>muttaraṃ na kenāpyāvaśyakenāṅgena rahitaṃ na vā anāvaśyakena kenāpyaṅgena yuktam |
<lb/>nāpi prapañcasatyatvarūpeṇa viṣayeṇāsaṃbaddham | vikalpodbhāvanena prapañcamithyātve
<lb/>dūṣite svābhyupagatasya prapañcasattvasya siddheḥ | nanu kathaṃ mithyātve dūṣite prapañca-
<lb/>sattvasiddhiḥ | yadi mithyātvamasattvaṃ syāttarhi tasyābhāvaḥ sattvarūpaḥ syānna tvanya-
<lb/>theti cenna | mithyātvāsattvayoḥ paryāyatvāt | ataścāsyottarasyāsattvābhāvānna
<lb/>jātyuttaratvamiti | <hi rend="bold">śākaṭiketi |</hi> śakaṭena carati śākaṭikaḥ | yo vetanaṃ
<lb/>gṛhītvā śakaṭena parānparakīyaṃ dhānyādi vā grāmāntaraṃ nayati saḥ | ayaṃ cāśi-
<lb/>kṣitaḥ pāṃśulapādo viṃśatipañcakaṃ śataṃ ca samānamevetyajānāno lokopahā-
<lb/>syatāṃ gacchati |
</p>
<p><hi rend="bold">maṅgalārtha iti |</hi> taduktaṃ gāruḍe —
</p>
<p><lg><l>sisṛkṣoḥ paramādviṣṇoḥ prathamaṃ dvau viniḥsṛtau |</l>
<l>oṃkāraścāthaśabdaśca tasmātprāthamikau kramāt ||</l></lg> iti |
<lb/>viṣṇoḥ sakāśādyatprathamaṃ samutpannaṃ tattajjātīyeṣūttamamityakhilaśabdamadhye-
<lb/>nayoḥ svarūpeṇottamatvātprāthamikatvam | tata eva ca maṅgalārthatvam | maṅgalaṃ
<pb n="155"/>
<lb/>ca nāthaśabdasya vācyorthaḥ | kiṃ tvathaśabdaśravaṇamathaśabdoccāraṇaṃ ca mṛdaṅgadhva-
<lb/>nivanmaṅgalakṛtyaṃ karoti | athaśabdasya vācyārthastvānantaryameva | ānantaryasya
<lb/>cāvadhisāpekṣatvātkasya pūrvavṛttasyānantaryamityapekṣāyāṃ yogyatābalādadhikāra-
<lb/>syānantaryaṃ gṛhyate | brahmajñānādhikāraprāptyanantaraṃ brahmajijñāsetyarthaḥ | etatsūtra-
<lb/>praṇayane sūtrakṛdabhimataḥ pūrvapakṣastu na brahmajijñāsā kartavyā | jijñāsāyā
<lb/>viṣayabhūtaṃ hi brahma | brahmaśabdasya cātmārthaḥ | sa cātmā jīvaḥ sarvaiḥ prāṇimi-
<lb/>rahamityevaṃ mānasapratyakṣeṇa jñāyata eva | tadvyatiriktaśca na kaścanātmāsti |
<lb/>pramāṇābhāvāt | tathā cātra jijñāsāyā viṣayābhāvaḥ | nāpi jijñāsāyāḥ kiṃci-
<lb/>tprayojanam | jñāyamānepi brahmaṇi prayojanānupalambhāt | viṣayaprayojanayora-
<lb/>bhāvānna tasyāṃ kaścanādhikārī saṃbhavati | tadabhāve ca dūra eva saṃbandhaḥ | tathā
<lb/>ca viṣayaprayojanādhikārisaṃbandhānāmabhāvānna brahmajijñāsā kartavyeti naitacchā-
<lb/>stramārambhaṇīyamiti | siddhāntastu brahmajijñāsā kartavyā | brahmaṇo viṣayasya
<lb/>sattvāt | brahma ca jīvavyatiriktaṃ sarvaguṇapūrṇaṃ tadvijijñāsasva tad brahma (tai.
<lb/>3 | 1 | 1) itiśrutipratipāditamiti na tasyāsattvam | sūtre jijñāsāviṣayasya
<lb/>brahmaśabdena nirdeśāduktaśrutipratipādito viṣayaḥ sūtrakārairbrahmaśabdena sūcitaḥ |
<lb/>nāpi prayojanānupalambhaḥ | mokṣarūpasya prayojanasyopalambhāt | tamevaṃ vidvāna-
<lb/>mṛta iha bhavati (nṛ. pū. 1 | 6) iti śrutau brahmajñānānmokṣaprāpteruktatvāt |
<lb/>brahmajñāne sati jñānino mokṣaścārthādbrahmaprasādādeva | śrutiśca bhavati — yamevaiṣa
<lb/>vṛṇute tena labhyaḥ (kā. 2 | 23) iti | yaṃ bhaktamayaṃ paramātmā prasannaḥ sansvī-
<lb/>yatvena svīkaroti tenaiva bhaktenāyaṃ paramātmā prāpyo bhavatītyarthaḥ | prasādaśca
<lb/>prītisaṃpādanena bhavati | prītiśca brahmajñāne sati bhavatyeva |
</p>
<p>priyo hi jñāninotyarthamahaṃ sa ca mama priyaḥ | (bha. gī. 7 | 17)
<lb/>ityukteḥ | etacca prayojanaṃ sūtrakārairhetvarthakātaḥśabdena sūcitam | yato brahma-
<lb/>prasādānmokṣaḥ jñānaṃ vinā ca na prasādaḥ ato brahmajijñāsā kartavyeti | viṣa-
<lb/>yaprayojanayoḥ sadbhāvādadhikārī saṃbhavatyeva | tatsattve saṃbandhaśca prasiddha eveti
<lb/>viṣayaprayojanādhikārisaṃbandhānāṃ sattvādbrahmajijñāsā kartavyeti śāstrārambhaḥ siddho
<lb/>bhavati | <hi rend="bold">athātaḥśabdeti |</hi> niyatirniyamaḥ | prāyaḥ sarvatra śāstreṣu sūtrakāraiḥ
<lb/>prathamasūtrethāta etau śabdau yanniyamena prayujyete tatra ko heturityarthaḥ | ukta-
<lb/>niyame hetuśca tayoḥ śabdayoruttamatvam | taccārthadvārā svarūpeṇa ceti vidhādvayena
<pb n="156"/>
<lb/>saṃbhavatītyāśayena pṛcchati — <hi rend="bold">kaścārtha iti |</hi> athātaḥśabdayoravaśyavaktavyārthakatve-
<lb/>nottamatvamathaśabdasya māṅgalikatvātsvarūpeṇāpyuttamatvamityabhiprāyeṇottaramāha —
<lb/><hi rend="bold">ānantaryeti |</hi> ānantaryādhikāre | brahmavidyādhikāraprāptyanantaramityarthe |
<lb/>pratipādyaviṣayasya kiṃcinnirūpitānantaryaṃ prayojanaṃ cāvaśyaṃ vaktavyameva | tathā
<lb/>cātatpratipādakayorathātaḥśabdayoruttamatvāttayoḥ prathamasūtre nirdeśaḥ | tadapyuktaṃ
<lb/>gāruḍe —
</p>
<p><lg><l>athātaḥśabdayorevaṃ vīryamājñāya tattvataḥ |</l>
<l>sūtreṣu tu mahāprājñāstāvevādau prayuñjate ||</l></lg> iti |
<lb/>brahmavidyādhikāriṣu madhye devā uttamādhikāriṇaḥ | ṛṣigandharvā madhya-
<lb/>mādhikāriṇaḥ | manuṣyā mandādhikāriṇaḥ | adhikāriṣu ca viṣṇubhaktiḥ
<lb/>(1) adhyayanam (2) śamadamādiyogaḥ (3) saṃsārāsāratājñānapūrvakaṃ
<lb/>vairāgyam (4) viṣṇupādaikasaṃśrayaḥ (5) ityete guṇā āvaśyakāḥ |
<lb/>tatrādyayoḥ prādhānyedhikāriṇodhamatvam | tṛtīyasya prādhānyedhikāriṇo madhyama-
<lb/>tvam | caturthapañcamayoḥ prādhānyedhikāriṇa uttamatvamiti vivekaḥ |
</p>
<p><hi rend="bold">sṛṣṭisthityādīti |</hi> ādiśabdena saṃhāraniyamanajñānājñānabandhamokṣāṇāṃ
<lb/>saṃgrahaḥ | <hi rend="bold">utpattīti |</hi> niyatiḥ sarvajaganniyamanam | āvṛtirajñānam | ekarāṭ
<lb/>svatantraḥ | <hi rend="bold">yato veti |</hi> yato vā imāni bhūtāni jāyante | yena jātāni
<pb n="157"/>
<lb/>jīvanti | yatprayantyabhisaṃviśanti (tai. 3 | 1 | 1) iti śrutiḥ | prayanti
<lb/>prakarṣeṇa līyamānāni bhūtāni yadbrahmābhisaṃviśanti svecchayā samyak praviśantī-
<lb/>tyarthaḥ | ādiśabdena ya ādityamantaro yamayati (bṛ. 3 | 7 | 9) ityādīnāṃ
<lb/>niyamanādipratipādakaśrutīnāṃ saṃgrahaḥ |
</p>
<p><hi rend="bold">śāstrayonitvāditi |</hi> jagatkāraṇasya brahmaṇaḥ śāstraikasamadhigamyatvādi-
<lb/>tyarthaḥ | <hi rend="bold">nāvedaviditi |</hi> avedavidaśāstrajñastaṃ bṛhantaṃ pūrṇaṃ sarvajñaṃ sarvakartāraṃ
<lb/>sarvasvāminaṃ na manute na jānāti | <hi rend="bold">taṃ tveti |</hi> upaniṣadekasamadhigamyaṃ taṃ para-
<lb/>mātmānaṃ tvā tvāṃ pṛcchāmītyarthaḥ | atrāvedavinna jānātītyuktyaupaniṣadamiti
<lb/>viśeṣaṇena ca jagatkāraṇasya paramātmanaḥ prādhānyenānumānagamyatvaṃ nāstīti
<lb/>sūcyate | <hi rend="bold">śrutisāhāyyeti |</hi> pramāṇāntaraṃ pratyakṣam | anumānaṃ pratyakṣaṃ ca
<lb/>pramāṇaṃ śrutisāhāyyarahitaṃ cenna kutrāpyadṛṣṭaviṣaye niścayenārthaṃ sādhayatītyarthaḥ |
<lb/><hi rend="bold">śrutismṛtīti |</hi> pramāṇāntaraṃ pratyakṣādikam | <hi rend="bold">anyaḥ |</hi> pāśupatādiśāstrarūpaḥ |
<lb/><hi rend="bold">tadaneneti |</hi> anena pūrvoktena pradarśitena bhedagrāhiṇā śrutyādipramāṇenādvaitama-
<lb/>tāśā nirastā bhavatītyanvayaḥ | taccādvaitamatamatrānanyalabhya ityādinā tātparya-
<pb n="158"/>
<lb/>mityantena granthenānūditam | advaitavādino hītthaṃ vadanti — śāstrādanyena pramā-
<lb/>ṇena yanna labhyate tatraiva śāstrasya tātparyam | bhedastu pratyakṣādibhiravagamyate |
<lb/>atastatra na śāstrasya tātparyam | kiṃ tvadvaita eva | advaitasya pratyakṣādibhiranava-
<lb/>gamyamānatvāditi | <hi rend="bold">anumānāditi |</hi> yadyanumānapramāṇeneśvaro jñāyeta tarhi
<lb/>tadgato bhedopyanumānena jñāyata iti vaktuṃ śakyeta | paraṃ tu vastuto nānumāne-
<lb/>neśvaro jñāyata iti tadgatabhedasyāpi śāstrādanyena pramāṇenājñātatvānna śāstrasye-
<lb/>śvaragatabhedānuvādakatvam | kiṃ tu pramāṇāntareṇālabhya īśvaragato jīvādiprati-
<lb/>yogiko bheda eva śāstreṇa pratipādyata iti śāstrasya bhedaparatvamavagamyata ityarthaḥ |
<lb/><hi rend="bold">ata evoktamiti |</hi> viṣṇutattvavinirṇaya iti śeṣaḥ | <hi rend="bold">sadāgameti |</hi> santaḥ
<lb/>samīcīnāḥ pāśupatādibhinnā ya āgamāstairhetubhūtairvijñeyaṃ viśiṣṭasvarūpeṇetara-
<lb/>vilakṣaṇatvena ca jñeyam | anumānādipramāṇāntaraistu na nārāyaṇasya tādṛśaṃ jñānaṃ
<lb/>bhavatīti dyotayitumekaśabda upāttaḥ | samyagatīte atikrānte kṣarākṣare prakṛ-
<lb/>tijīvau yena tādṛśaṃ nārāyaṇaṃ sadā vande | etadvandanaṃ ca na nirvighnagranthasamāpti-
<lb/>mātroddeśena kṛtamiti sadetyanena sūcitam | nirdoṣaścāsāvaśeṣasadguṇaśceti karma-
<lb/>dhārayaḥ | pāratantryādidoṣarahitaḥ paripūrṇānandatvādisakalasadguṇayuktaśca nārāyaṇaḥ |
<lb/>sacchabdena guṇānāṃ śobhanatvaṃ nityatvaṃ vā sūcyate |
</p>
<p><hi rend="bold">śāstrasyeti |</hi> jagatkāraṇasya viṣṇoḥ śāstrapramāṇakatvaṃ śāstrayonitvā-
<lb/>diti sūtreṇopapāditam | tacca śāstrasya prāmāṇyaṃ viṣṇurūperthe eva nānyatra |
<lb/>kutaḥ | tatraivārthe śruteḥ samanvayāt | etadeva tattu samanvayāditi sūtreṇocyate |
<lb/>samyaganvayaḥ samanvayaḥ | <hi rend="bold">upakrameti |</hi> upakrama ārambhaḥ | vistareṇa nirūpita-
<pb n="159"/>
<lb/>syārthasya sārāṃśakathanena samāpanamupasaṃhāraḥ | ekaprakārā asakṛduktirabhyāsaḥ |
<lb/>prācuryeṇa pramāṇāntareṇāsiddhatvamapūrvatā | prayojanavattvaṃ phalam | stutinindā-
<lb/>phalakamadhikārthavacanamarthavādaḥ | upapattiryuktiḥ | śrutyarthasaṃśaye śrutestātparyamupa-
<lb/>kramādibhirliṅgairnirṇetavyaṃ bhavati | upakramādiṣu caikatra mithovirodhiliṅgadvaya-
<lb/>saṃnipāte pūrvāpekṣayottaraṃ prabalam |
</p>
<p><lg><l>upakramādiliṅgānāṃ balīyo hyuttarottaram |</l></lg>
<lb/>ityukteḥ | tathā hi — upasaṃhārasya vyākhyānarūpatvenopakramāpekṣayā prābalyam |
<lb/>ekatroktādapi bahulokteḥ prābalyādabhyāsasya tatopi prābalyam | bahuvāro-
<lb/>ktādapi mukhyasya prābalyādapūrvatāyāstebhyaḥ prābalyam | phalasya mukhyoddeśya-
<lb/>tvādupakramādibhyaḥ prābalyam | karaṇākaraṇayoriṣṭāniṣṭakathanādirūpārthavādasya
<lb/>phalamātrāpekṣayādhikyādupakramādibhyaḥ prābalyam | upapatteḥ sarvamūlatvena sarvataḥ
<lb/>prābalyamiti |
</p>
<p><hi rend="bold">madhyamandireṇeti |</hi> pūrṇaprajñācāryāṇāmeva madhyamandira iti saṃjñā |
<lb/>kvacinmadhyamandirabhaṭṭaputreṇeti pāṭho dṛśyate | pūrṇaprajñācāryaśca vāyostṛtīyova-
<lb/>tāraḥ | <hi rend="bold">prathama iti |</hi> hanuśabdaścibukādhobhāgarūpaśarīrāvayavavācī hrasvokā-
<lb/>rānto dīrghokārāntaśca | atra tu hanūśabdena jñānamapyucyate | praśaṃsāyāṃ matu-
<lb/>ṣpratyayaḥ | <hi rend="bold">tatra tatreti |</hi> pūrṇaprajñācāryapraṇīteṣu brahmasūtrabhāṣyaviṣṇutattvavini-
<lb/>rṇayamahābhāratatātparyanirṇayādigrantheṣu granthasamāptāvayaṃ ślokaḥ paṭhyate | <hi rend="bold">yasya
<lb/>trīṇīti |</hi> yasya vāyoralaṃ divyānyanuttamāni krīḍādiguṇayuktāni trīṇi rūpāṇi
<lb/>vedavacane uditāni baḷitthā (ṛ. saṃ. ma. 1 sū. 143) ityādiśrutau trayo-
<pb n="160"/>
<lb/>vatārā uktāstasya vāyordevasya tadalaṃ samyak mūlarūpaṃ baṭ balātmakaṃ darśataṃ
<lb/>jñānapūrṇaṃ bhargo bharaṇagamanaguṇaṃ mahaduttamaṃ bhaviṣyanmahattattvasvarūpaṃ vā itthameva
<lb/>vakṣyamāṇaprakāreṇa rūpatrayāvatārāya bhagavatā nihitaṃ preritamavatīrṇaṃ ca | ava-
<lb/>tāratrayasya vyāpārabhedaṃ darśayati — rāmeti | vāyoḥ prathamakaṃ hanūmadākhyaṃ prathamaṃ
<lb/>rūpaṃ rāmavacāṃsi sītāṃ prati nayatīti tathā | atha vā rāmaviṣayakāṇi mūla-
<lb/>rāmāyaṇarūpāṇi vacāṃsi śiṣyānprati nayatīti tathā | atha vā rāmavacasi yo
<lb/>nayo nyāya ājñārūpastadyuktam | vāyordvitīyaṃ vapurbhīmākhyaṃ rūpaṃ pṛkṣaḥ | pṛtaṃ senāṃ
<lb/>kṣiṇotīti pṛkṣaḥ | pūrvapadāntyatakāralopa ārṣaḥ | kauravasenākṣayakaram | yade-
<lb/>tanmadhvo madhvākhyaṃ śāstranirmātṛ tṛtīyaṃ rūpamamunā madhvanāmnā keśave samarpaṇa-
<lb/>buddhyā granthaḥ kṛtaḥ | madhuśabda ānandavācī | vaśabdena śāstrāparaparyāyaṃ tīrtha-
<lb/>mucyate | ānandakaraṃ tīrthaṃ śāstraṃ yasyāsau madhva ānandatīrthaḥ | pūrvapadāntyo-
<lb/>kāralopa ārṣaḥ |
</p>
<p><lg><l>madhvityānanda uddiṣṭo veti tīrthamudāhṛtam |</l>
<l>madhva ānandatīrthaḥ syāttṛtīyā mārutī tanuḥ ||</l></lg>
<lb/>baḷittheti | baṭ itthā iti padacchedaḥ | devasya dyotanaśīlasya vāyordarśataṃ
<lb/>sarvairdarśanīyaṃ tatprasiddhaṃ bhargasteja itthetthaṃ sarvairdṛśyamānaprakāreṇa vapuṣe śarīravya-
<lb/>vahārāya dārḍhyāya dhāyi dhāryate sarvaiḥ | prāṇavāyūpaskṛtena jāṭharāgninā bhuktā-
<lb/>nāmannānāṃ jaraṇena śarīradhāraṇaṃ prasiddham | tatropapattimāha — yataḥ kāraṇātsa-
<lb/>haso balādutpanno vāyurato balāya dhāryata ityarthaḥ | ayaṃ mantraḥ (ṛ. saṃ. a.
<lb/>2 a. 2 va. 8 ṛ. 1) sāyaṇācāryairṛgbhāṣya ādityaparatayā vyākhyātaḥ ||</p>
<lb/><trailer>|| iti śrīsarvadarśanasaṃgrahavyākhyāyāṃ darśanāṅkurābhidhāyāṃ
<lb/>pūrṇaprajñadarśanaṃ samāptam ||</trailer>
</div>
<div n="6">
<pb n="161"/>
<p><hi rend="bold">tadetaditi |</hi> vaiṣṇavamatamarocayamānā māheśvarāḥ pāśupataśāstramāśrayanta
<lb/>ityanvayaḥ | vaiṣṇavamate paratantratvaṃ duḥkhāntādikasyepsitasyāspadaṃ na bhavati | mokṣepi
<lb/>pāratantryanimittakaduḥkhasattvāt | muktā api viṣṇornityaṃ sevakā eva | tathā ca
<lb/>sarvavidhaduḥkhasyānto mokṣe na bhavatītyato vaiṣṇavamataṃ māheśvarāṇāṃ na rocate |
<lb/>māheśvarāstu mokṣe pāramaiśvaryaṃ kāmayante | pāramaiśvaryaṃ niratiśayaiśvaryam | kiṃ ca
<lb/>vaiṣṇavābhimato mokṣo yuktyāpi na sidhyati | yato mokṣāvasthāyāṃ dāsyaṃ yukti-
<lb/>viruddham | tathā cānumānam — sevakā muktā na bhavanti paratantratvātpāramaiśvaryara-
<lb/>hitatvādvā baddhajīvavaditi | pratyuta yuktyā mokṣāvasthāyāṃ muktānāṃ pūrṇaṃ svātantryaṃ
<lb/>sidhyati | tathā cānumānam — muktāḥ parameśvaraguṇasadṛśaguṇayuktāḥ puruṣatve
<lb/>sati sarvaduḥkhabījarahitatvātparameśvaravaditi | īdṛśo mokṣaśca pāśupataśāstrā-
<lb/>śrayeṇa labhyate | tatra hi kāryakāraṇayogavidhiduḥkhāntarūpaṃ padārthapañcakaṃ tattva-
<lb/>jñānopayogitayā prapañcitam | paśūnāṃ jīvānāṃ patirmaheśvaraḥ | tena proktaṃ śāstraṃ
<lb/>pāśupatam | jīvānāṃ paśuśabdavācyatvaṃ liṅgapurāṇe darśitam —
</p>
<p><lg><l>brahmādyāḥ sthāvarāntāśca devadevasya śūlinaḥ |</l>
<l>paśavaḥ parikīrtyante samastāḥ paśuvartinaḥ ||</l></lg> iti |
<lb/>yathāsmākaṃ gavāśvādayaḥ paśavastathā sarve prāṇino maheśvarasya paśavaḥ | yataḥ sarve
<lb/>paśuvartinaḥ | paśuvadvartanta iti paśuvartinaḥ | jñānāpakarṣeṇa paśutulyatvātpaśava
<lb/>ucyante | cintāmaṇighṛtavacanepi —
</p>
<p><lg><l>brahmādyāḥ sthāvarāntāśca paśavaḥ parikīrtitāḥ |</l>
<l>teṣāṃ patirmahādevaḥ smṛtaḥ paśupatiḥ śrutau ||</l></lg> iti |
</p>
<pb n="162"/>
<p><hi rend="bold">athāta iti |</hi> asminsūtre sūtrakāraiḥ pāśupataśāstrārambhaḥ pratijñāyate |
<lb/><hi rend="bold">praśna iti |</hi> ādhyātmikādhibhautikādhidaivikarūpaduḥkhatrayasya sarvathā vināśaḥ
<lb/>kathaṃ bhavatītyākārako duḥkhāntaviṣayakaḥ praśnaḥ | <hi rend="bold">pañcakā iti |</hi> avāntarabhedena
<lb/>pratyekaṃ pañcavidhā lābhamalādayoṣṭau gaṇāḥ | vṛttayaścāvāntarabhedena trividhā ityayaṃ
<lb/>navamo gaṇaḥ | asya navavidhagaṇasya vettā tathā śiṣyasya saṃskartā ca gururucyata
<lb/>ityarthaḥ | pañcakā ityatra pañcan — śabdāttadasya parimāṇamityarthe saṃkhyāyā ati-
<lb/>śadantāyāḥ kan (pā. sū. 5 | 1 | 22) iti sūtreṇa kanpratyayaḥ | navānāṃ gaṇānāṃ
<lb/>samāhāro navagaṇam | pātrāderākṛtigaṇatvātstrītvābhāvaḥ | navavidho gaṇo
<lb/>navagaṇa iti madhyamapadalopī samāso vā | <hi rend="bold">lābhā iti |</hi> atra lābhādigaṇa-
<lb/>navakamadhye lābhagaṇo mukhyaḥ | tatprāptiprakāraścettham — bhaikṣyādivṛttimataḥ sādha-
<lb/>kasya vāsacaryādibhirupāyairmithyājñānādimalebhyaḥ sakāśādviśuddhau jāyamānāyāṃ
<lb/>vyaktāvyaktādyavasthāvatastasya dravyakālādibhirdīkṣākāribhirgurubhaktyādibhirbalaiśca
<lb/>sahāyabhūtairgurujanaprabhṛtiyogyadeśe jñānādilābho bhavati | atra lābhagaṇa upā-
<lb/>deyaḥ | malagaṇo heyaḥ | sākṣātparaṃparayā ca tatsādhanībhūtā anye sapta gaṇā
<lb/>iti navānāṃ gaṇānāmavaśyajñeyatvaṃ siddham | <hi rend="bold">chāndasa iti |</hi> gaṇakāri-
<lb/>kāyāśchandotideśācchandasi ca dṛṣṭānuvidhitvādvyatyayo bahulam (pā. sū.
<lb/>3 | 1 | 85) iti sūtrānusāreṇātra liṅgavyatyayaḥ | yadyapi tatsūtraṃ prakaraṇādvika-
<lb/>raṇavyabhicārārthakaṃ tathāpi bahulagrahaṇātsarvavidhivyabhicāro bhavati | tathā
<lb/>ca madhostṛptā ivāsate iti śrutāvamṛtatvavācimadhuśabdasya nityanapuṃsaka-
<lb/>tvepi liṅgavyatyayena madhoriti pulliṃṃṅganirdeśaḥ | adharamadhuṃ madhupastavājihīte
<lb/>(māgha kā. 7 | 42) iti māghakāvye madhumiti pulliṃṃṅgaprayogastu cintya
<pb n="163"/>
<lb/>eveti kaustubhakārāḥ | <hi rend="bold">jñānaṃ tapa iti |</hi> eṣu jñānādiṣu pañcasu lābheṣu pūrvapūrva-
<lb/>syottarottaro lābhaḥ sādhanabhūto dṛśyate | <hi rend="bold">mithyājñānamiti |</hi> saktiheturvi-
<lb/>ṣayāsaktiheturviṣayasaṃnidhānādiḥ | cyutiḥ sadācaraṇādbhraṃśaḥ | paśutvasya jīvatvasya
<lb/>mūlam | jīvatvaprāpakonādisaṃskāraḥ | viviktito vivekenaite pañca malā heyā-
<lb/>styājyā ityarthaḥ | <hi rend="bold">vāsacaryeti |</hi> vāsacaryā samyaṅnivāsapaddhatiḥ | prapattiḥ
<lb/>śaraṇāgatistvameva śaraṇaṃ mametyākārikā maheśvaraprārthanā | vāsacaryādayaḥ pañca
<lb/>śuddhidvārā jñānādīnāṃ lābhānāmupāyā niścitā ityarthaḥ | <hi rend="bold">yeneti |</hi> yena gurvā-
<lb/>dinā saṃnihitena kāryakāraṇādipadārthapañcakānusaṃdhānapūrvakaṃ jñānasya tapasaśca
<lb/>vṛddhirbhavati sa gurvādirdeśa ityucyate | <hi rend="bold">gururiti |</hi> janaśabdena jñānināṃ pariṣa-
<lb/>ducyate | <hi rend="bold">ā lābheti |</hi> vāsacaryādyupāyānuṣṭhānamārabhya jñānādilābhaprāptiparyantaṃ
<lb/>yatsādhakasyaikaprakāreṇāvasthānaṃ sāvasthā | upāyānuṣṭhānaṃ ca rucibhedena kasya-
<lb/>citprakāśitam | ajñā janā nindantu vā stuvantu tatraudāsīnyameva tasya |
<lb/>iyaṃ vyaktāvasthā | kasyacidaprakāśitam | iyamavyaktāvasthā | ekasyaiva vā
<lb/>sādhakasya viṣayabhedena kvacitprakāśitaṃ kvacidaprakāśitamavasthānaṃ bhavati | manasa
<note>6|18 — dharmaśca nityatvaṃ sthitiḥ siddhiḥ <foreign xml:lang="en">for</foreign> tapotha nityatvaṃ sthitiḥ śuddhiḥ. <foreign xml:lang="en">D.</foreign></note>
<note>6|23 — sādhanasya śuddhivṛddhi <foreign xml:lang="en">for</foreign> sādhakasya śuddhi. <foreign xml:lang="en">D.</foreign></note>
<pb n="164"/>
<lb/>indriyāṇāṃ ca jayena yadavasthānaṃ sā jayāvasthā | sarvasvatyāgo dānāvasthā |
<lb/>maheśvare satatamavicchinnā bhaktirniṣṭhāvasthā | <hi rend="bold">atyantavyapohaḥ |</hi> sarvathā hāniḥ |
<lb/>mithyājñānādīnāṃ pañcānāṃ malānāṃ punarudayo yathā na bhavati tathā teṣāṃ yo-
<lb/>'bhāvaḥ sā viśuddhiḥ | asyā abhāvarūpāyā viśuddheḥ pratiyogibhūtāḥ pañca malā
<lb/>mithyājñānādayaḥ | tadbhedeneyaṃ pañcavidhā bhavati | mithyājñānasya hāniradharmasya
<lb/>hāniḥ saktihetorhāniścayuterhāniḥ paśutvamūlasya hāniriti | <hi rend="bold">ajñānasyeti |</hi>
<lb/>saṅgakaraśabdena saktiheturucyate | paśutvaṃ jīvatvaprāpakaḥ saṃskāraḥ | <hi rend="bold">dravyamiti |</hi>
<lb/>dravyaṃ dīkṣāsādhanībhūtaṃ padārthajātam | kālaḥ śubhayogādiryogyaḥ kālaḥ | kriyā
<lb/>gurusevanādiḥ | mūrtirupāsyadevatāpratimā | guruḥ paraṃparayā prāptopadeśaḥ | <hi rend="bold">guru-
<lb/>bhaktiriti |</hi> gurāvavyabhicāriṇī bhaktirbuddheḥ prasādaḥ śītoṣṇasukhaduḥkhādidva-
<lb/>ndvasya jayo dharmaḥ sāvadhānatvaṃ ceti balapañcakam | pramādonavadhānatā | tada-
<lb/>bhāvo'pramādaḥ sāvadhānatvam | <hi rend="bold">pañcamaleti |</hi> mithyājñānādayaḥ pañcamalā hi
<lb/>vāsacaryādibhirupāyairnirasanīyāḥ | nirasanaṃ ca teṣāmekapade na saṃbhavatīti prathama-
<lb/>taste tathā laghavaḥ karaṇīyā yathā teṣāṃ nirāsaḥ sukaro bhavet | laghūkaraṇasādha-
<lb/>nībhūtāśca tisro vṛttayaḥ | bhaikṣyamutsṛṣṭaṃ yathālabdhaṃ cānnaṃ grāhyam | bhaikṣyaṃ bhikṣā-
<lb/>labdham | utsṛṣṭaṃ lokaistyaktam | yathālabdhamayācitam | taccāgamāvirodhena
<lb/>saṃpādanīyam | itarathā kṛmyādidoṣadūṣitaṃ patitādisvāmikamapi grāhyaṃ syāt |
<lb/>kvacidāgamāvirodhina ityasya sthāne mānāpamānavirodhina iti pāṭho dṛśyate |
<lb/>annārjanakāle kvacinmāne jātepi na sukhaṃ tathāpamānepi na duḥkhaṃ bhāvanīyam |
<lb/>sādhāraṇī vṛttiḥ saṃpādanīyeti tadarthaḥ |
</p>
<pb n="165"/>
<p><hi rend="bold">ādhyātmikādīti |</hi> praśnasya duḥkhāntaviṣayakatvāttadviṣayakamuttaraṃ dātuṃ
<lb/>pravṛttasya gurorbuddhyārūḍho duḥkhānta iti buddhisthaparāmarśināta itīdaṃśabdena sarva-
<lb/>nāmnā duḥkhāntaḥ parāmṛśyata iti bhāvaḥ | evamathaśabdasyātaḥśabdasya cārtho
<lb/>nirūpitaḥ | paśupatirmaheśvaraḥ | śiṣyakṛtaduḥkhāntaviṣayakapraśnānantaraṃ duḥkhānta-
<lb/>sādhanāya maheśvareṇa prokto maheśvaraprāptyartho yo yogastadvidhiḥ kathyata iti
<lb/>sūtrārthaḥ | pāśupataśāstrārambhapratijñeyam | etacchāstratattvabhūtāḥ kāryakāraṇayoga-
<lb/>vidhiduḥkhāntāḥ pañca padārthāḥ paśupatinā maheśvareṇa jīvapāśavimokṣaṇāyopa-
<lb/>diṣṭāḥ | te cātra prathamasūtre sūtrakāreṇa sūcitāḥ | paśuśabdena kāryaṃ patiśabdena
<lb/>kāraṇaṃ pratipādyate | yogo vidhiśca tattacchabdenaiva nirdiṣṭaḥ | duḥkhāntaścātaḥśabdena
<lb/>pratipādyata iti | tadāha — <hi rend="bold">paśuśabdena kāryasyeti |</hi> pratipādanamityanu-
<lb/>ṣajyate | paśurhi prāyeṇa manuṣyādiparatantro dṛśyate | kāryaṃ ca kāraṇaparatantram |
<lb/>ataḥ paratantratvasādharmyātpaśuśabdena kāryaṃ pratipādyate | <hi rend="bold">kāraṇasyeti |</hi> atrāpi
<lb/>pratipādanamityanuṣajyate | tatra hetumāha — <hi rend="bold">īśvara iti |</hi> patiśabdasyeśvaravāci-
<lb/>tvādīśvarasya ca jagatkāraṇatvātpatiśabdena kāraṇaṃ pratipādyata iti bhāvaḥ | atredaṃ
<lb/>bodhyam — cidacidātmakasakalapadārthajātasyāsvatantrasyātra śāstre kāryamiti pāri-
<lb/>bhāṣikī saṃjñā | tathā svatantrasya parameśvarasya kāraṇamiti pāribhāṣikī saṃjñā |
<lb/>sthitikāraṇatvāt | asvatantrasya hyavasthānaṃ svatantrādhīnameva | yogo japadhyānādiḥ |
<lb/>vrataṃ bhasmasnānādikaṃ vidhiḥ | duḥkhanivṛttipūrvakamaiśvaryaṃ duḥkhāntaśabdenocyate |
<lb/>etāni pañca tattvaśabdavācyāni | etajjñānasya paramapuruṣārthasādhanatvāt | yasya
<lb/>jñānaṃ paramapuruṣārthasādhanaṃ bhavati tadeva hi tattvam | uktāḥ pañca padārthāśca parama-
<lb/>puruṣārthaprāptayevaśyaṃ jñeyāḥ | tathā hi — pañcamo duḥkhāntaśca paramapuruṣārtharūpa
<lb/>eveti jñeya eva | duḥkhasya mukhyaṃ bījaṃ cāsvātantryameveti tannivṛttaya aiśvarya-
<lb/>prāptaye cāsvatantreṇa jīvena svasvarūpamanye cāsvatantrāḥ svatantra īśvaraścetyete
<lb/>yāthārthyena jñeyāḥ | tatsādhanībhūtaśca bhasmasnānādividhisahakṛto japadhyānādiryoga
<lb/>iti tāvapyavaśyaṃ jñeyau | tathā ca pañcānāṃ tattvaśabdavācyatvaṃ siddhamiti |
</p>
<p>athaitānpañca padārthāllilakṣayiṣurādau mukhyaṃ duḥkhāntaṃ vibhajate — <hi rend="bold">tatra duḥkhānta
<lb/>iti | tatrānātmaka iti |</hi> atrātmasattvepyaiśvaryarāhityena nirātmakatvavyapadeśaḥ |
</p>
<pb n="166"/>
<p>aviśiṣṭaṃ vastu tāvadasatkalpaṃ nigadyate |
<lb/>iti nyāyāt | ayamaparo mokṣaḥ | sātmakastu paraḥ | kevaladuḥkhanivṛtteḥ
<lb/>pāṣāṇasyevākiṃcitkaratvāt | <hi rend="bold">sātmaka iti |</hi> dṛkśaktiḥ kriyāśaktiśceti
<lb/>śaktidvayarūpamaiśvaryam | dṛkśaktireva dhīśaktirjñānaśaktiścocyate | <hi rend="bold">tatra sūkṣmeti |</hi>
<lb/>cākṣuṣaṃ rūpaṃ tadāśrayadravyaṃ ca | sparśādītyādipadena rasagandhagrahaṇam | tatra sūkṣmāḥ
<lb/>paramāṇvādayastadgatarūpādayaśca baddhajīvairna jñāyante | sthūlā api bhittyādivyava-
<lb/>hitā viṣayā na jñāyante | sthūlā apyavyavahitā api ca dūre vartamānāḥ parva-
<lb/>tādisthā viṣayā na jñāyante | muktasya tūktasarvaviṣayakaṃ jñānaṃ bhavatītyarthaḥ |
<lb/><hi rend="bold">aśeṣaśabdeti |</hi> śravaṇasya darśanentarbhāvasaṃbhavepi tasya tattvajñāne viśeṣata
<lb/>upayogātpṛthaggaṇanam | aśeṣetyukteḥ sūkṣmasya dūrasthasya paśupakṣyādikṛtasya ca
<lb/>śabdasya grahaṇam | siddhijñānamityasya siddhirūpaṃ jñānamityarthaḥ | yogādisādhana-
<lb/>janyaśaktiviśeṣarūpasiddhyā jāyamānaṃ jñānamiti vā | kvacitsiddhiśabdarahitaḥ
<lb/>pāṭhaḥ | <hi rend="bold">samasteti |</hi> cintitasya sarvavidhaviṣayasya cintāmātreṇa śāstrādisā-
<lb/>dhanānapekṣayaiva jāyamānaṃ jñānaṃ mananamityarthaḥ | <hi rend="bold">granthata iti |</hi> īdṛśī tatra
<lb/>paṅktirīdṛśaśca tadartha ityasaṃdigdhaṃ jñānaṃ vijñānamityarthaḥ | etadvijñānameva
<lb/>śāstrapravacanopayogītyāha — <hi rend="bold">svaśāstramiti | uktānukteti |</hi> samāsādīnāṃ
<lb/>caturṇāṃ svarūpamanupadameva (da. 6 paṃ. 106) vakṣyate | tattvavyāptaṃ tattvarūpeṇa saṃba-
<lb/>ddham | sadā nirantaramuditam | na kadāpi tirobhūtam | sarvaṃ jānāti sarvajñaḥ |
<lb/>tasya bhāvaḥ sarvajñatvam | gurvādinā kathitasyākathitasya ca sarvasya padārthajātasya
<lb/>samāsena vistareṇa vibhāgena viśeṣeṇa ca kāryakāraṇāditattvarūpeṇa nirantaraṃ
<lb/>jñānamiti bhāvaḥ | <hi rend="bold">śīghrakāritvamiti |</hi> śīghragāmitvamiti kvacitpāṭhaḥ |
<pb n="167"/>
<lb/><hi rend="bold">ananteti |</hi> anantāni salakṣaṇāni vilakṣaṇāni sarūpāṇi ca yāni śarīrendri-
<lb/>yarūpāṇi karaṇāni tadadhiṣṭhātṛtvam | salakṣaṇāni lakṣaṇayuktāni loke yathā
<lb/>dṛśyante tathā manuṣyapaśupakṣyādisaṃsthānāni | vilakṣaṇāni ekovayavaḥ
<lb/>paśoraparaḥ pakṣiṇonyo manuṣyasyetyevaṃrūpāṇi | sarūpāṇi mithaḥsamānānyane-
<lb/>karūpāṇi | anyairdevadattādibhistulyarūpāṇīti vā |
</p>
<p>evaṃ duḥkhāntaṃ lakṣayitvā kāryaṃ lakṣayati — <hi rend="bold">asvatantramiti |</hi> jīvavargo jaḍa-
<lb/>vargaḥ svasvaguṇasahitaḥ sarvopi na svatantraḥ | tatra guṇānāmāśrayādhīnatvaṃ jaḍavargasya
<lb/>jīvādhīnatvaṃ ca prasiddhameva | jīveṣvapi strīṇāṃ patyādipāratantryaṃ bhṛtyānāṃ
<lb/>svāmipāratantryaṃ ca prasiddhameva | parameśvarādhīnatvaṃ tu sarvatrāviśiṣṭameva | tatra jīvā
<lb/>asmiñchāstre paśuśabdena vyavahriyante | tathā jīvaguṇā vidyāśabdena jaḍāḥ
<lb/>pṛthivyādayo guṇasahitāḥ kalāśabdena ca vyavahriyante | asvatantrarūpasya kāryasyā-
<lb/>vāntarabhedeṣveteṣu pārthakyena jñāteṣu saṃśayanivṛttyā kāryarūpasya tattvasya yāthārthyena
<lb/>niścayo bhavatītyāśayenāha — <hi rend="bold">eteṣāmiti | bodhābodheti |</hi> bodhasvabhāvā bodhā-
<lb/>tmikā | abodhasvabhāvā cābodhātmikā | ayaṃ bhāvaḥ — jīvo hi ghaṭādīnpadārthāṃ-
<lb/>ścittena jānāti | cetayate jānāti yena taccittam | cittaṃ cātra darśane nāntaḥkara-
<lb/>ṇasyāvāntarabhedaḥ | kiṃ tu jīvasya viṣayajñānārthaṃ yā pravṛttistadrūpo jīvaniṣṭho
<lb/>guṇaviśeṣaḥ | sa ca guṇaḥ svayaṃ bodhātmakatvāddhaṭādīnpadārthānbodhayati | yathādityaḥ
<lb/>svayaṃ prakāśarūpatvāddhaṭādīnpadārthānprakāśayati tadvat | cittākhyā pravṛttiśceyaṃ
<lb/>kvacidvivekayuktā kvacittadrahitā | tatra vivekapravṛttiḥ pramāṇajñānena vyajyate |
<lb/>sāmānyapravṛttirapi cittākhyātīndriyaiva | sā ca tatsādhyena sāmānyajñānātma-
<lb/>kena phalena vyajyate | yataścittaṃ bodhātmakaṃ bodharūpeṇa nijasvabhāvena ghaṭādī-
<lb/>npadārthānanugṛhṇāti | tena cānugraheṇa jaḍā api ghaṭādayaḥ padārthāḥ prakāśante |
<lb/>ayaṃ ca cittākhyo guṇo bodhātmakatvājjñānasādhanībhūto bhavati | anyaścābo-
<pb n="168"/>
<lb/>dhātmako jīvaguṇo bodhasvabhāvarāhityena na jñāna upayujyate | dharmādharmayoḥ
<lb/>saṃskārasya cātrāntarbhāvaḥ | tadāha — <hi rend="bold">paśvartheti |</hi> paśutvaprāptiphalakau dharmādharmau
<lb/>yasyāmantarbhūtau tādṛśī vidyā jīvaguṇaviśeṣastvabodhātmaka ityarthaḥ | evaṃ vidyā-
<lb/>rūpaṃ kāryaṃ vyākhyāya kalārūpaṃ kāryaṃ lakṣayati — <hi rend="bold">cetaneti | kāryākhyeti |</hi>
<lb/>kāryākhyā viṣayarūpā | kāraṇākhyendriyarūpā | indriyāṇāṃ ca viṣayajñapti-
<lb/>kāraṇatvātkāraṇaśabdena vyavahāraḥ | tatra viṣayāṇāṃ jñānamindriyādhīnam |
<lb/>indriyāṇāṃ ca pravṛttirviṣayādhīnetyanayormithaḥ pāratantryam | cetanapāratantryaṃ cobha-
<lb/>yeṣāmapyaviśiṣṭameva | <hi rend="bold">adhyavasāyeti |</hi> adhyavasāyo niścayaḥ | yadyapi vedā-
<lb/>ntibhiścittena sahāntaḥkaraṇacatuṣṭayamuktaṃ tathāpyatra pāśupataśāstre cittasya jīva-
<lb/>guṇentarbhāvādantaḥkaraṇatrayamatroktam | <hi rend="bold">sāñjana iti |</hi> yena saṃbandhenaikasya
<lb/>saṃbandhino dharmā aparasaṃbandhini vyapadiśyante tādṛśaḥ saṃbandhaviśeṣoñjana-
<lb/>śabdenocyate | jīvasya tu śarīrendriyasaṃbandhāccharīrendriyagatāḥ sthūlatvakāṇa-
<lb/>tvādayo dharmā vyapadiśyanta eva |
</p>
<p>kāraṇarūpaṃ tattvaṃ lakṣayati — <hi rend="bold">samasteti |</hi> idaṃ ca tattvaṃ maheśvararūpam |
<lb/>maheśvaraśca yadyapyeka eva tathāpi sattvādiguṇabhedena sṛṣṭyādikriyābhedena
<lb/>vibhakta iva bhavati |
</p>
<pb n="169"/>
<p>yogarūpaṃ tattvaṃ lakṣayati — <hi rend="bold">cittadvāreṇeti |</hi> ātmā jīvaḥ | cittaṃ ca jīva-
<lb/>gato bodhātmako guṇaviśeṣaḥ | taddvāreśvareṇa saha jīvasya yaḥ saṃbandhastaddheturyoga
<lb/>ityucyate | yujiryoge iti dhātoḥ karaṇe ghañpratyayaḥ | <hi rend="bold">kriyoparameti |</hi> upa-
<lb/>ramo nivṛttiḥ | <hi rend="bold">niṣṭheti |</hi> avyabhicāriṇī maheśvare bhaktirniṣṭhā | tattvajñānaṃ saṃvit |
<lb/>śaraṇagamanaṃ gatiḥ |
</p>
<p>vidhirūpaṃ tattvaṃ lakṣayati — <hi rend="bold">dharmārtheti |</hi> dharmo maheśvaraḥ | tadrūpo yorthastatsā-
<lb/>dhakastatsāmīpyādiphalako vyāpāra ityarthaḥ | ayaṃ ca vyāpāro vidheyatvādvidhi-
<lb/>śabdenocyate | vidhīyatesau vidhiḥ | karmaṇi kipratyayaḥ | <hi rend="bold">tatra pradhāneti |</hi>
<lb/>sākṣāddharmasādhako vyāpāraḥ pradhānabhūtaḥ | ayameva caryāśabdenocyate | <hi rend="bold">tatra
<lb/>bhasmeti |</hi> bhasmaśabdaḥ snānaśayanābhyāṃ saṃbadhyate | bhasmasnānaṃ bhasmaśayanaṃ
<lb/>cetyarthaḥ | <hi rend="bold">bhasmaneti |</hi> triṣavaṇaṃ trikālam | bhasmaśayanaṃ ca gṛhasthebhyo
<lb/>bhikṣitvānnavadānītena bhasmanā kāryamiti brahmavidyābharaṇa uktam | <hi rend="bold">yatreti |</hi>
<lb/>laukikā ityasaṃskṛtamanasaḥ prākṛtā janā ucyante | te hi svayamanabhijñā upā-
<lb/>sakakṛtaṃ hasitādikaṃ dṛṣṭvā mūrkhoyamiti nindeyuḥ | adṛḍhamanā upāsakaśca para-
<lb/>kṛtayā svātmanindayā kadācidvikṣiptacitto vratādbhraśyeta | atosyā vratacaryāyā
<lb/>gūḍhatvamāvaśyakam | atha vaikāntapradeśe vratacaryā saṃpādanīyā | tatra hi caryāyā
<pb n="170"/>
<lb/>gūḍhatvamarthādeva sidhyati | ekāntatāsaṃpādanārthameva krāthanādidvāracaryāpekṣyate |
<lb/>yataḥ krāthanādikartaryupāsake doṣabhrameṇa prākṛtā janāstamupāsakaṃ nānusaranti |
<lb/><hi rend="bold">śiṣṭamiti |</hi> japanamaskārarūpamupahāradvayaṃ loke prasiddhamevetyarthaḥ | <hi rend="bold">krāthaneti |</hi>
<lb/>krāthanaśabdasthāne kāyaneti pāṭhāntaram | tathā mandanetyatra mādaneti manda-
<lb/>yāneti ca | avitatkaraṇetyatrāpitatkaraṇeti | avitadbhāṣaṇetyatrāpitadbhāṣa-
<lb/>ṇeti | <hi rend="bold">suptaliṅgeti |</hi> suptasya nidritasya liṅgaṃ netranimīlanādikam | atra
<lb/>bodhābhāvo doṣaḥ | <hi rend="bold">vāyvabhibhūtasyeti |</hi> vāyurvātavyādhiḥ | tenābhibhūtasya
<lb/>grastasya | vastutastu vyādhyanabhibhūta eva saḥ | atra vyādhiḥ śarīradoṣaḥ |
<lb/><hi rend="bold">upahateti |</hi> vastutastvanupahatapāda eva saḥ | atra kuḍātvamindriyadoṣaḥ |
<lb/><hi rend="bold">rūpeti |</hi> vastutastvakāmuka eva saḥ | atronmattatā manodoṣaḥ | <hi rend="bold">kāryākā-
<lb/>ryeti |</hi> atrānavadhānatā manodoṣaḥ | <hi rend="bold">vyāhateti |</hi> atra śabdadoṣaḥ |
</p>
<p><lg><l>utkarṣo vāpakarṣo vā prāgyasyaiva nigadyate |</l>
<l>tasyaivātha tadanyaścedvyāhatorthastadā bhavet ||</l></lg>
<lb/>apagatortho yasyetyapārthako nirarthakaḥ śabdaḥ | <hi rend="bold">guṇabhūtastu vidhiriti |</hi>
<lb/>vratarūpā dvārarūpā ca caryā nāśucyavasthāyāmanuṣṭheyā | bhakṣaṇottaraṃ prakṣā-
<lb/>lanātprāgucchiṣṭadoṣeṇāśucitvādayogyatayā na caryādhikāraḥ | tathā malamūtro-
<lb/>tsarjanādāvapi | tatra cānusnānena yogyatā saṃpādanīyā | anusnānaṃ ca snāna-
<lb/>pratinidhibhūtamudakopasparśanācamanabhasmasnānādikam | vratamadhye paṭhitaṃ bhasma-
<lb/>snānaṃ kālatraye vihitaṃ nityam | idaṃ bhasmasnānaṃ tu naimittikamiti viśeṣaḥ |
<lb/><hi rend="bold">anusnāneti |</hi> nirmālyadhāraṇaṃ liṅgadhāraṇaṃ ca śucinaiva kāryam | tasya cāyaṃ
<lb/>mahimā yāvanmaheśvarasya nirmālyaṃ liṅgaṃ vā dhatte tāvannāśuciriti |
</p>
<pb n="171"/>
<p><lg><l>nirmālyaṃ śirasā dhāryaṃ sarvāṅge cānulepanam |</l></lg>
<lb/>iti tantrasāra uktam |
</p>
<p>atha prāgukta (da. 6 paṃ. 55) sarvajñatvalakṣaṇaghaṭakasamāsavistarādi-
<lb/>padārthāllaṃṃkṣayati — <hi rend="bold">tatra samāsa iti | kṛtamiti |</hi> athātaḥ paśupateḥ pāśu-
<lb/>patayogavidhiṃ vyākhyāsyāma iti prathamaṃ sūtram | tacca yadyapi śāstrārambhaprati-
<lb/>jñārthakaṃ tathāpyānuṣaṅgikatayā pañcānāṃ padārthānāmuddeśastatra sūtrakāraiḥ saṃpāditaḥ |
<lb/>sa ca pūrvaṃ (da. 6 paṃ. 44) pradarśita eva | <hi rend="bold">pañcābhidhānamiti |</hi> vista-
<lb/>reṇābhidhānamityarthaḥ | pañco vistaraḥ | paci vistāravacana iti dhātorbhāve ghañ-
<lb/>pratyayaḥ | <hi rend="bold">asaṃkareṇa |</hi> pārthakyena | <hi rend="bold">anyatra |</hi> nyāyādiśāstreṣu | iha |
<lb/>pāśupataśāstre | <hi rend="bold">pāramaiśvaryaprāptiśceti |</hi> cakāreṇa duḥkhanivṛttiḥ samuccīyate |
<lb/><hi rend="bold">abhūtveti |</hi> pūrvamavidyamānaṃ paścātkārakavyāpāreṇa yadutpadyate tatkāryam |
<lb/>arthādanityamityarthaḥ | <hi rend="bold">paśvādīti |</hi> paśurjīvaḥ | ādiśabdena paramāṇvākā-
<lb/>śādisakalācetanapadārthajātasaṃgrahaḥ | <hi rend="bold">sāpekṣamiti |</hi> taduktaṃ śārīrabhāṣye
<lb/>vaiṣamyanairghṛṇye0 (bra. sū. 2 | 1 | 34) iti sūtre sāpekṣo hīśvaro viṣamāṃ sṛṣṭiṃ
<lb/>nirmimīte | kimapekṣata iti cet — dharmādharmāvapekṣata iti | naiyāyikādayo-
<lb/>pyevameva manyante | <hi rend="bold">kaivalyādīti |</hi> kevalasyaikākino bhāvaḥ kaivalyam |
<lb/>yathā japākusumādisaṃbandhābhāve sphaṭikasya svīyena śubhrarūpeṇāvasthānaṃ tathā
<lb/>cetanasya buddhyādyupādhiviyoge yatsvarūpeṇāvasthānaṃ tatpuruṣasya kaivalyam |
<lb/>tadyogena prāpyata iti yogaśāstra uktam |
</p>
<p><hi rend="bold">indrajālamiti |</hi> indrāṇāmindriyāṇāṃ jālamāvarakam | yadvendrasya mahe-
<lb/>śvarasya jālaṃ māyā | mṛṣeti yāvat | <hi rend="bold">nirapekṣa iti |</hi> īśvaro hi niratiśaya-
<pb n="172"/>
<lb/>svātantryaśālitayā prāṇikṛtadharmādharmāvanapekṣya phalaṃ prayacchatītyevamaṅgīkāre
<lb/>prāṇikṛtaṃ puṇyapāpātmakaṃ karma vyarthameva syāt | sarvakāryāṇāṃ yugapadutpattiśca
<lb/>prāpnoti | īśvarasya sāpekṣatve tu sukhaduḥkhavaicitryasaṃpādanena karmaṇaḥ sāphalyaṃ
<lb/>bhavati | sarveṣāṃ karmaṇāṃ tulyakālatvābhāvena na sarvakāryāṇāṃ yugapadutpattiriti |
<lb/><hi rend="bold">vyadhikaraṇatvāditi |</hi> prāṇikṛtakarmajanyamadṛṣṭaṃ prāṇiniṣṭham | jagadutpattya-
<lb/>nukūlo vyāpāraśceśvaraniṣṭhaḥ | tathā cānyatra vartamānamadṛṣṭaṃ kathamanyatra vyāpāraṃ
<lb/>saṃpādayet | ato'gatyā nirapekṣasyaiva kāraṇatvamāstheyamiti bhāvaḥ | <hi rend="bold">īśvarecchā-
<lb/>nugṛhītasyeti |</hi> yatheśvaraḥ karmanirapekṣaḥ kāraṇaṃ na tathā karmeśvaranirapekṣaṃ kāra-
<lb/>ṇam | kiṃ tvīśvarasāpekṣameva | yathā kṛṣikarmaṇoṅkurotpādanasāmarthyaṃ parjanyāpekṣaṃ
<lb/>tadvat | tathā jīvakṛtaṃ puṇyapāpākhyaṃ karmeśvarecchāsahāyena svānuguṇaṃ sukhaṃ duḥkhaṃ
<lb/>vā dadāti | īśvarastu prāṇikṛtakarmānapekṣayaiva phalaṃ dātuṃ samartha ityanyat |
<lb/>jīvakṛtaṃ karma trividham | kenacitkarmaṇeśvarastuṣyati kenacitkudhyati kenacittu na
<lb/>tuṣyati nāpi krudhyati kiṃ tūdāste | tatrādyaṃ dvayaṃ saphalameva | tṛtīyaṃ tu niṣphalaṃ
<lb/>bhavatu nāma na kācitkṣatiḥ | na caitāvatā tatrāpravṛttiḥ | īśvaraudāsīnyaniścayasya
<lb/>pūrvamabhāvāt | kvacitkṛṣikarmaṇaḥ phalābhāvepi pūrvaṃ tādṛśaniścayasyābhāvātkarṣakasya
<lb/>pravṛttirbhavati tadvat | atrāyaṃ niṣkarṣaḥ — īśvaraḥ karma ceti dvayaṃ jīvasya sukha-
<lb/>duḥkharūpaṃ phalaṃ dadāti | tatreśvarasya phaladāne na karmāpekṣā | karmaṇastu phaladāna
<lb/>īśvarāpekṣāstyeva | tathā ca karmaṇo na vaiyarthyamiti na tatrāpravṛttirjīvānām |
<pb n="173"/>
<lb/>nāpīśvarasya pūrṇasvātantryahāniriti | <hi rend="bold">tataḥ kāraṇataḥ |</hi> tasmātkāraṇāt |
<lb/>svecchācāritvāddhetoriti yāvat |
</p>
<p><hi rend="bold">jñānamātramiti |</hi> pratyakṣaṃ parokṣaṃ vā viśeṣarūpeṇa sāmānyarūpeṇa vā katha-
<lb/>mapyastu tasmānnirvāṇaṃ bhavatītyarthaḥ | nirvāṇaṃ mokṣaḥ | <hi rend="bold">devānāmadhipo mahā-
<lb/>deva iti |</hi> idaṃ sāmānyarūpeṇa jāyamānaṃ śābdaṃ jñānaṃ kośamātrādutpadyate na
<lb/>tatra śāstrāpekṣeti śāstrābhyāso niṣphalaḥ syāt | <hi rend="bold">anekamaleti |</hi> malā
<lb/>mithyājñānādayaḥ prāguktāḥ (da. 6 paṃ. 21) | piśitaṃ māṃsam | paśavo jīvāḥ |
<lb/>teṣāṃ malādhikyena saṃbhṛtatvānmaheśvarasākṣātkāro na saṃbhavati | kiṃ ca jīvane-
<lb/>trāṇāṃ māṃsayuktatvānmaheśvarasākṣātkārayogyatāpi nāsti | <hi rend="bold">pāśupataśāstra-
<lb/>miti |</hi> yadyapi sāṃkhyanyāyādiśāstreṣu tattvānyuktāni teṣāṃ lakṣaṇāni vibhāgaśca
<lb/>tatroktastathāpi na tatastattvānāṃ yāthārthyena niścayo bhavati | duḥkhāntāya duḥkha-
<lb/>mūlaṃ pāratantryamavaśyaṃ jñeyam | tathā ca svatantrāsvatantrabhedena tattvajñānamāvaśya-
<lb/>kam | tacca pāśupataśāstrādeva jāyata ityāśayaḥ | <hi rend="bold">jñānamātra iti |</hi> mokṣasā-
<lb/>dhanatvenāṅgīkṛte satīti śeṣaḥ ||
</p>
<trailer>iti sarvadarśanasaṃgrahavyākhyāyāṃ darśanāṅkurābhidhāyāṃ
<lb/>nakulīśapāśupatadarśanaṃ samāptam ||</trailer>
<note>6|129 — kāraṇatā matā <foreign xml:lang="en">for</foreign> kāraṇakāraṇam <foreign xml:lang="en">C.</foreign></note>
</div>
<div n="7">
<pb n="174"/>
<p><hi rend="bold">vaiṣamyanairghṛṇyeti |</hi> viṣamo'samadṛṣṭiḥ | tasya bhāvo vaiṣamyam | jīvānāṃ
<lb/>sukhaduḥkhatāratamyadarśanāttatkāraṇībhūtasyeśvarasya viṣamadṛṣṭitvam | nirghṛṇasya nirda-
<lb/>yasya bhāvo nairghṛṇyam | jagataḥ saṃhartṛtvam | prāṇikarmānapekṣatve hīśvara etaddoṣadvayaṃ
<lb/>prasajyate | īśvarasya karmasāpekṣatvāṅgīkāre tu na doṣaḥ | sukhādyupabhoge prāṇi-
<lb/>karmaṇo'sādhāraṇakāraṇatvāt | īśvarastu parjanyavaddraṣṭavyaḥ | yathā tattadbīje satyapi
<lb/>parjanyaṃ vinā nāṅkurotpattistadvat | na ceśvarasya prāṇikarmasāpekṣatvenīśvaratvaṃ
<lb/>syāditi vācyam | bhṛtyādisevānusāreṇa phalapradasya rājño'rājatvādarśanāt |
<lb/><hi rend="bold">patīti |</hi> patirīśvaraḥ | paśurjīvaḥ | pāśaḥ saṃsārabandhanam | evameteṣāṃ sāmā-
<lb/>nyataḥ svarūpamavagantavyam | patipaśupāśeti krame hetuṃ pradarśayati — <hi rend="bold">tatra paśū-
<lb/>nāmiti |</hi> vidyāpādādiṣu caturṣu pādeṣu kramahetuṃ pradarśayati — <hi rend="bold">dīkṣāyā
<lb/>iti |</hi> guroḥ sakāśānniyamapūrvakamantropadeśo dīkṣā |
</p>
<p><lg><l>divyajñānaṃ yato dadyātkuryātpāpasya saṃkṣayam |</l>
<l>tasmāddīkṣeti sā proktā munibhistattvavedibhiḥ ||</l></lg>
<lb/>iti dīkṣāśabdaniruktiḥ | mantragrahaṇaṃ ca dīkṣāvidhinaiva nānyathā |
</p>
<p><lg><l>granthe dṛṣṭvā tu mantraṃ vai yo gṛhṇāti narādhamaḥ |</l>
<l>manvantarasahasreṣu niṣkṛtirnaiva jāyate ||</l></lg>
<pb n="175"/>
<lb/>ityuktatvāt | <hi rend="bold">mantreti |</hi> mantrā mantreśvarā ādipadagrāhyā vidyeśvarāśca paśu-
<lb/>viśeṣā ityagre vakṣyante | teṣāṃ sāmarthyaṃ ca pāśotsāraṇādhīnam | pāśaviśeṣāśca
<lb/>sāmarthyaviśeṣapratibandhakāḥ | bhaktānāmadhikāratāratamyena patiḥ pāśāndūrīka-
<lb/>roti | etatsarvajñāne sati patipaśupāśānāṃ viviktaṃ svarūpaṃ jñātuṃ śakyate
<lb/>nānyathā | tataścādau dīkṣopapādakaṃ jñānam | tato dīkṣāvidhiḥ | itikartavya-
<lb/>teti yāvat | tato dīkṣāgrahaṇādhikārasiddhyartho japadhyānādiryogaḥ | tato
<lb/>yogasahāyabhūtā caryā | yathauṣadhasevane sahāyabhūtaṃ pathyaṃ tadvat |
</p>
<p>athaitaddarśane mokṣasādhanībhūtajñānaviṣayatvena tattvabhūtāḥ patipaśupāśarūpā-
<lb/>strayaḥ padārthā nirūpaṇīyāḥ | tatra prathamaṃ patipadārthaṃ nirūpayati — <hi rend="bold">tatra
<lb/>patīti |</hi> vidyeśvarādīnāṃ patiḥ | te cānantādayoṣṭau mūla evāgre (da. 7 paṃ.
<lb/>115) pradarśitāḥ | te ca na muktāḥ | kiṃ tu parameśvarānugṛhītā adhikāriṇaḥ |
<lb/>atasteṣāṃ parameśvarapāratantryam | <hi rend="bold">svātantryaṃ nāstīti |</hi> nakulīśapāśupatada-
<lb/>rśane muktānāṃ na kathamapi pāratantryamityuktam (da. 6 paṃ. 3) | asmiñśaiva-
<lb/>darśane tu pāratantryaṃ svīkriyate | yathā parameśvarasya jagadutpādane prāṇikarmānapekṣatvaṃ
<lb/>tatsāpekṣatvaṃ vetyetadviṣaye matabhedastadvanmuktasya svātantryaṃ pāratantryaṃ vetyetadviṣaye-
<lb/>pyastu | atha vā muktātmanāmiti vidyeśvarādīnāmityasya viśeṣaṇam | teṣāṃ para-
<lb/>muktyabhāvepyaparamuktirastyeva | vidyeśvarādīnāṃ ceti castvarthe | tathā ca para-
<lb/>muktibhājāṃ pūrṇaṃ svātantryameveti | nanu parameśvarāstitve tatpāratantryamanyeṣāṃ
<lb/>syānnāma | tadeva tu kuta ityāśaṅkyānumānena tatsādhayati — <hi rend="bold">tataśceti |</hi> tanuḥ
<pb n="176"/>
<lb/>śarīram | karaṇānīndriyāṇi | bhuvanaṃ prasiddham | bhāvāḥ padārthāḥ | saṃniveśo-
<lb/>vayavaracanāviśeṣaḥ | manuṣyapaśupakṣilatāvṛkṣādiṣu śarīrādīnāṃ hastapādādyavayava-
<lb/>racanāviśeṣo niyamito dṛśyate | tataḥ sa kenāpi kṛta ityavagamyata ityarthaḥ |
</p>
<p><hi rend="bold">kartṛdarśaneti |</hi> darśanamiha jñānamātram | kartā kaścinna jñāyata ityevaṃ
<lb/>karturapalāpaḥ kartṛdarśanāpahnavaḥ | sa na yujyate | apahnave hetustu dehādeḥ kriya-
<lb/>māṇasya pratyakṣadarśanābhāvaḥ | <hi rend="bold">tasya |</hi> kāryatvasya | <hi rend="bold">vimatamiti |</hi> vimataṃ
<lb/>vādagrastam | sakartṛkamakartṛkaṃ vetyevaṃ vādagrastaṃ tanubhuvanādikaṃ pakṣīkṛtya
<lb/>sakartṛkatvaṃ sādhyate kāryatvāt | yadyatkāryaṃ tattatsakartṛkaṃ yathā ghaṭa ityanvaya-
<lb/>vyāptiḥ | yatsakartṛkaṃ na bhavati na tatkāryaṃ yathātmeti vyatirekavyāptiḥ | anva-
<lb/>yavyāptau sādhanaṃ vyāpyam | sādhyaṃ vyāpakam | vyatirekavyāptau tu sādhyābhāvo
<lb/>vyāpyaḥ | sādhanābhāvo vyāpakaḥ | <hi rend="bold">parameśvareti |</hi> parameśvaro viṣamasya duḥkhaja-
<lb/>nakasya ca jagataḥ kartā na bhavati vaiṣamyanairghṛṇyānāśrayatvādityanumānena virodhānna
<lb/>parameśvarānumānaṃ pramāṇaṃ bhavatītyādyāśaṅkā anyatra nirākṛtāḥ | yataḥ śarīrendri-
<lb/>yādīnāṃ karturabhāve yadṛcchayaiva tadutpattiḥ svīkāryā syāt | tathā sati tatra
<lb/>sukhasādhanameva jīva upādadīta nānyat | paraṃ tu tatra jīvasyāsāmarthyaṃ dṛśyate |
<lb/>atastasyānyena kenacinniyantrā bhavitavyam | vaiṣamyanairghṛṇyābhāvepi prāṇikṛta-
<lb/>karmāpekṣayeśvarasya kartṛtvamupapadyate | <hi rend="bold">anīśaḥ |</hi> asamarthaḥ | <hi rend="bold">śvabhram |</hi> narakam |
<lb/><hi rend="bold">svātantryavihatiriti |</hi> sāpekṣatve pāratantryāvaśyaṃbhāvādityāśayaḥ |
<pb n="177"/>
<lb/><hi rend="bold">svatantrasyeti |</hi> aprayojyatvaṃ prayojakaśūnyatvam | prayojakaśca svānabhīpsitakā-
<lb/>ryapravartakaḥ svābhīpsitakāryavighātakaśceti dvividhaścetana evātra gṛhyate | tena
<lb/>karmaṇaḥ prayojakatvavivakṣāyāmapi neśvarasya svātantryahāniḥ | tathā coktaprayo-
<lb/>jakaśūnyatve sati karaṇādikārakacakraprayoktṛtvaṃ svātantryaṃ na tu karmādyanapekṣatva-
<lb/>rūpam | <hi rend="bold">tattatkarmāśayeti |</hi> āśerate sāṃsārikāḥ puruṣā asminnityāśayaḥ |
<lb/>karmaṇāmāśayaḥ karmāśayaḥ | puṇyapāparūpaḥ karmasaṃghāta iti yāvat | tadanusā-
<lb/>reṇāsya puruṣasyedṛśo bhoga idaṃ cāsya bhogyaṃ vastu bhogasādhanaṃ cedameteṣāmu-
<lb/>pādānaṃ cedamityādikaṃ sarvaṃ yo vijānāti tādṛśaḥ kartānumānena sidhyati |
<lb/>bhogaḥ sukhaduḥkhasākṣātkāraḥ | upādānaṃ samavāyikāraṇam | ādiśabdena kāra-
<lb/>ṇāntaraparigrahaḥ | <hi rend="bold">iheti |</hi> bhogyādikaṃ sarvaṃ yo viśeṣeṇa jānāti kiṃ ca
<lb/>puṃsāṃ yaḥ karmāśayastasya pariṇāmaṃ ca yo vijānāti tādṛśaṃ taṃ parameśvaraṃ vinedaṃ
<lb/>niyatasaṃsthānaṃ deśakālānurodhena niyatapariṇāmaṃ ca jaganna bhavedityarthaḥ | ṛte
<lb/>vinā | vipākaḥ pariṇāmaḥ | <hi rend="bold">vivādeti |</hi> vivādenādhyāsitaṃ yuktaṃ vādagrastamidaṃ
<lb/>sarvaṃ jagatpakṣaḥ | buddhimatkartṛpūrvakatvaṃ sādhyam | kāryatvaṃ hetuḥ | ubhayavādi-
<lb/>saṃmataṃ kulālādikṛtaṃ ghaṭādikāryaṃ dṛṣṭāntaḥ | pakṣāntargatasyāpi niścitasādhyavattve
<lb/>dṛṣṭāntatvaṃ bhavatyeva | <hi rend="bold">ajñasyeti |</hi> kartari ṣaṣṭhī | sarvajñatvaṃ vinā sarvakartṛtvā-
<note>7|49 — sarvātmakatvāt <foreign xml:lang="en">for</foreign> sarvakartṛtvāt <foreign xml:lang="en">A.</foreign></note>
<pb n="178"/>
<lb/>saṃbhavādityarthaḥ | <hi rend="bold">mṛgendrairiti |</hi> mṛgendre ityapi pāṭho dṛśyate | mṛgendra iti
<lb/>granthakārasya tatkṛtagranthasya ca nāma kaiyaṭavat | <hi rend="bold">sādhaneti |</hi> yathā darśapūrṇamāsa-
<lb/>yāgasya sādhanaṃ samitpuroḍāśādikam | aṅgaṃ prayājādikam | phalaṃ svargādikam |
</p>
<p><hi rend="bold">nāśarīra iti |</hi> parameśvarasya hastapādādyavayavarāhitye sa kathaṃ jagadutpattiṃ kartuṃ
<lb/>śaknuyādityāśayaḥ | tathā ca prayogaḥ — parameśvaraḥ saśarīraḥ kartṛtvātkulālādiva-
<lb/>diti | astu śarīraṃ kā hāniriti cettatrāha — <hi rend="bold">śarīravattve ceti | asmadā-
<lb/>divaditi |</hi> tathā ca prayogaḥ — īśvaraḥ kleśayukto'sarvajñaḥ parimitaśaktiśca bhavi-
<lb/>tumarhati saśarīratvādasmadādivaditi | <hi rend="bold">aśarīrasyāpīti |</hi> śarīrasahāya-
<lb/>rahitasyāpītyarthaḥ | yadāyaṃ jīvātmā svaśarīraṃ cālayati tadā tādṛśaśarīracāla-
<lb/>narūpakriyākartṛtvaṃ śarīrasahāyarahitasyaiva śarīrāntargatasya kevalasya dṛśyate |
<lb/>tathā ca yatra kartṛtvaṃ tatra śarīrasahāyatvamiti vyāptyabhāveneśvarasya saśarīratvamanu-
<lb/>mānena na sidhyatītyaśarīra eveśvaraḥ | <hi rend="bold">abhyupagamyāpīti |</hi> saśarīratvaṃ svīkṛ-
<lb/>tyāpītyarthaḥ | <hi rend="bold">parameśvarasyeti |</hi> malādipāśasvarūpamagre mūla eva vakṣyate
<lb/>(da. 7 paṃ. 176) | ādiśabdena māyāyā rodhaśakteśca grahaṇam | ayaṃ bhāvaḥ —
<lb/>parameśvaro hyanādimuktaḥ | anyathā tasya yo muktipradastasyāpyanyo muktiprada
<lb/>ityanavasthā syāt | ataścāvaśyaṃ kasyacidanādimuktatvamāstheyam | yaścānādi-
<lb/>muktaḥ sa eva parameśvara ityucyate | anādimuktasya ca malādayaḥ pāśā naiva
<lb/>saṃbhavanti | pāśasattvenādimuktatvāsaṃbhavāt | pāśarahitasya ca na prākṛtaṃ śarīraṃ
<lb/>saṃbhavati | prakṛteḥ pāśāntargatatvāt | akhilajagadupādānakāraṇībhūtā hi sā |
<lb/>tadvikārabhūtameva cedaṃ bhautikaṃ śarīram | etadeva prakṛtivikārabhūtatvātprākṛta-
<lb/>mityucyate | <hi rend="bold">śaktirūpairiti |</hi> taduktam —
</p>
<pb n="179"/>
<p><lg><l>śaktistu mātṛkā jñeyā sā ca jñeyā śivātmikā |</l></lg> iti |
<lb/>mātṛkā varṇamālā | tasyāṃ sarve mantrāḥ pratiṣṭhitāḥ | taduktaṃ kālikāpurāṇe —
</p>
<p><lg><l>ye ye mantrā devatānāmṛṣīṇāmatha rakṣasām |</l>
<l>te mantrā mātṛkāyantre nityameva pratiṣṭhitāḥ ||</l></lg> iti |
<lb/>tathā ca mantrāṇāṃ śaktirūpatvaṃ siddham | mantramaye ca śarīre śarīrāvayavā
<lb/>mantrarūpā eva vaktavyāḥ | tatreśānaḥ (ma. nā. 21) iti mantro mastakasthānīyaḥ |
<lb/>tatpuruṣāya (ma. nā. 20) iti mantro mukhasthānīyaḥ | aghorebhyo (ma. nā. 19)
<lb/>iti mantro hṛdayasthānīyaḥ | vāmadevāya (ma. nā. 18) iti mantro guhyasthānīyaḥ |
<lb/>sadyojātaṃ (ma. nā. 17) iti mantro pādasthānīyaḥ | saṃhārarūpaṃ kṛtyamādā-
<lb/>nalakṣaṇam | sṛṣṭirūpaṃ kṛtyamudbhavalakṣaṇam | <hi rend="bold">malādīti |</hi> prabhorvapuḥ śāktaṃ na
<lb/>tvetādṛśaṃ malādyasaṃbhavādityanvayaḥ | etādṛśamasmadādiśarīrasadṛśam | <hi rend="bold">ākā-
<lb/>ravāniti |</hi> sākārastvaṃ niyamenopāsituṃ yogyo bhavasi | upāsanā hi sevā-
<lb/>viśeṣaḥ | sevā ca kāyikavācikamānasikabhedena trividhā | tatra mānasikī
<lb/>tāvannātra saṃbhavati | yato buddhirnirākāraṃ vastu nopaiti na viṣayīkaroti | buddhyā
<lb/>vastuno viṣayīkaraṇaṃ ca vastvākārasadṛśākāragrahaṇam | tathā ca nirākārasya
<pb n="180"/>
<lb/>dhyānādirūpā mānasikī sevā na saṃbhavati | buddhyā viṣayīkaraṇābhāvādeva
<lb/>ca tatstotrapaṭhanādirūpā vācikyapi sevā na saṃbhavati | kāyikī pādyārdhyādi-
<lb/>rūpā sevā ca nirākārasya na saṃbhavatīti spaṣṭameva | <hi rend="bold">kṛcchrādhveti |</hi> ayame-
<lb/>vādhvā kṛṣṇa ityaśuddha ityahita iti cocyate | anantādayo vidyeśvarā agre
<lb/>vakṣyante (da. 7. paṃ. 115) | <hi rend="bold">ananto'hita iti |</hi> ahitedhvani prabhoḥ śivasya
<lb/>prayojyatvenābhimatonantaḥ kartā prokta ityarthaḥ | <hi rend="bold">evaṃ ceti |</hi> patipadārthaḥ
<lb/>śivobhimata iti prāguktam (da. 7 paṃ. 20) | śivaśabdena yo gṛhyate sa
<lb/>patiśabdasyārtha iti tadarthaḥ | śivaśabdasya śivatvaṃ pravṛttinimittamiti śiva-
<lb/>śabdena śivatvayogino gṛhyante | śivatvadharmeṇa saha yo yogaḥ saṃbandhaḥ sa
<lb/>vidyate yeṣāṃ te śivatvayoginaḥ | mantrādayo jīvaviśeṣā anupadameva paśunirūpaṇe
<lb/>nirūpayiṣyante (da. 7 paṃ. 118) | atha vā mantrā īśānādayaḥ pañca | mantreśvarā
<lb/>maṇḍalyādayaḥ | maheśvarā vidyeśvarāḥ | mantrādayo jīvaviśeṣā apyasmadādidṛṣṭyā
<lb/>śivakalpā eva | yataste paraśivānugraheṇa labdhādhikārāḥ śivatvaṃ prāptāḥ | ataḥ
<lb/>śivatvayoginaḥ | muktātmānopi śivatvayoginaḥ | tadvācakāḥ śabdāśca svavā-
<lb/>cyārthadvārā śivatvayoginaḥ | śivatvaprāptisādhanībhūtā dīkṣādaya upāyāśca
<lb/>kāryakāraṇabhāvasaṃbandhena śivatvayoginaḥ |
</p>
<p><hi rend="bold">anaṇuriti |</hi> vyāpaka ityarthaḥ | aṇvitipāṭhe sūkṣmatvādaṇuśabdavācyatvaṃ na
<note>7|86 — aṇu <foreign xml:lang="en">for</foreign> anaṇuḥ <foreign xml:lang="en">C.</foreign></note>
<pb n="181"/>
<lb/>tvaṇuparimāṇavaśāt | jīvo vyāpaka ityagre vakṣyamāṇatvāt | kṣetraṃ śarīraṃ
<lb/>svabhogāyatanatvena jānātīti kṣetrajñaḥ | <hi rend="bold">nānyadṛṣṭamiti |</hi> bālyatāruṇyā-
<lb/>dyavasthābhedena dehabhedasya darśanādbālyāvasthāyāṃ dṛṣṭasya tāruṇyāvasthāyāṃ smaraṇaṃ
<lb/>na syāt | dehasyaivātmatvenātmabhedasattvāt | <hi rend="bold">prakāśyaḥ |</hi> bodhanīyaḥ | <hi rend="bold">ana-
<lb/>vastheti |</hi> ātmā yadi jñeyastarhi tasya jñātā tasmādanyaḥ svīkāryaḥ syāt |
<lb/>ekasyāṃ jñānakriyāyāmekasyaiva kartṛtvakarmatvayorasaṃbhavāt | yaścānyo jñātātmā
<lb/>sopi jñeya iti punastasyāpi jñātā tadapekṣayānya āstheyaḥ | mānādhīnā meya-
<lb/>siddhirityukteḥ | evaṃ tasyāpyanya ityanavasthā bhavati | <hi rend="bold">ātmā yadīti |</hi>
<lb/>mātuṃ yogyo meyaḥ | jñeya ityarthaḥ | yadyātmā jñeyo bhavettarhi tasya jñātānyo
<lb/>bhavet | athāstu nāma tadapekṣayānyastasya jñātā kā hāniriti vaiyātyādyadi
<lb/>kaścidbrūyāccettatrāha — <hi rend="bold">para iti |</hi> ekasmindeha ekasya jīvasya jñātā paro jīvona-
<lb/>nubhūtopi tadānīṃ svīkartuṃ yogyo bhavedyadi tasyāpi jñātā paro vidyeta | tathā
<lb/>cānavasthā | atha vā yadi sonyo dṛśyeta tarhi sa svīkāryaḥ syānnānyathetyarthaḥ |
<lb/>tathātve cānubhavavirodhaḥ | <hi rend="bold">deśeti |</hi> avacchinnatvamavacchedaḥ saṃkocaḥ | iyatteti
<lb/>yāvat | tadabhāvonavacchinnatvam | deśata iyattāyā abhāvānnāvyāpakaḥ | tathā
<lb/>kālata iyattāyā abhāvānna kṣaṇikaḥ | kiṃ tu vyāpako nityaśca | <hi rend="bold">ana-
<lb/>vacchinneti |</hi> deśataḥ kālataścānavacchinna iyattārahitaḥ sadbhāvostitvaṃ yasya
<lb/>tādṛśamityarthaḥ | <hi rend="bold">bhogeti |</hi> bhogaḥ sukhaduḥkhasākṣātkāraḥ | sa caikasya devadattasya
<lb/>yathā bhavati na tathānyasya yajñadattāderityevaṃ yo bhoganiyamastena jīvabahutva-
<lb/>manumīyate | karma tu na tanniyāmakam | jīvaikyapakṣemukenedaṃ karma kṛtamamukena
<pb n="182"/>
<lb/>neti vaktumaśakyatvāt | <hi rend="bold">nityeti |</hi> caitanyasya nityatvena tasya ca caitanyasya
<lb/>dṛkkriyārūpatvena nityaṃ kartṛtvaṃ siddhaṃ bhavati | tathā hi — baddhānāṃ jīvātmanāmi-
<lb/>ndriyadvārā tattatkriyākartṛtvaṃ sāṃprataṃ sarvatrānubhūyata eva | mumukṣūṇāṃ jīvātmanāṃ
<lb/>malakarmādipāśajālotsāraṇārthaṃ vratacaryādiṣu pravṛttidarśanāttatra kartṛtvamastyeva |
<lb/>muktānāmapi śivatvaprāptiriti kartṛtvamastyeva | śivatvaṃ hi niratiśayaṃ dṛkkriyārūpaṃ
<lb/>caitanyam | kriyā ca kartṛtvaṃ vinā nopapadyate | <hi rend="bold">caitanyamiti |</hi> sarvataśceti
<lb/>pūrvānvayi | caitanyaṃ dṛgrūpaṃ kriyārūpaṃ ca | taddvividhamapyātmani sarvadā sarvaprakāreṇa
<lb/>ca vartate | yato muktau caitanyaṃ sarvatomukhaṃ śrūyate | sarvataḥ sarvaprakāreṇa mukhāni
<lb/>dvārāṇi yasya tādṛśam | kenāpi prakāreṇāpratihatamityarthaḥ | muktasya jñānaśakteḥ
<lb/>kriyāśakteśca na kathamapi pratibandho bhavatīti tātparyam |
</p>
<p><hi rend="bold">vijñānākaleti |</hi> na kalā yasya so'kalaḥ | vijñānenākalo vijñānākalaḥ |
<lb/>evaṃ pralayenākalaḥ pralayākalaḥ | kalayā sahitaḥ sakalaḥ | <hi rend="bold">vijñānayogeti |</hi>
<lb/>vijñānaṃ parameśvarasvarūpavijñānam | yogo japadhyānādiḥ prāguktaḥ (da. 6
<lb/>paṃ. 82) | saṃnyāsaḥ karmatyāgaḥ | kalādayogre vakṣyante (da. 7 paṃ. 130) |
<lb/>bhogaḥ sukhaduḥkhasākṣātkāraḥ | sa badhyate niyamyateneneti bhogabandhaḥ śarīram |
<lb/>tatprayojakāśca kalādayaḥ | karmaṇa eva kṣaye tatphalabhogasyābhāvena śarīrasyāna-
<lb/>pekṣitatvāccharīraprayojakaiḥ kalādibhirindriyairbhūtaiścātyantaṃ viyogātkevalena malena
<lb/>yukto vijñānākalaḥ | malādipāśacatuṣṭayamagre vakṣyate (da. 7 paṃ. 176) | teṣvā-
<pb n="183"/>
<lb/>dyāstrayo malaḥ karma māyākāryaṃ ceti | teṣu kevalena malena yukto na tu karmaṇā
<lb/>māyākāryeṇa vā | rodhaśaktirūpacaturthapāśasaṃbandhastvakiṃcitkaraḥ | <hi rend="bold">upasaṃhārā-
<lb/>diti |</hi> pralayena kalādervināśepi bījarūpeṇa teṣāmavasthānamastyevetyanyat |
</p>
<p><hi rend="bold">kāluṣyeti |</hi> kāluṣyaṃ malaḥ | tatparipāko nāma tatra vidyamānāyā rodha-
<lb/>śakterupasaṃhāraḥ | punaḥ punaḥ kriyamāṇena karmaṇā male puṭāni saṃpadyante | tena
<lb/>ca malaḥ paripakvo na bhavati | karmābhāve tu punaḥ puṭābhāvena pūrvasya malasyo-
<lb/>ttarottaraṃ paripāko bhavatyahinirlvayanīvat | yathā yathā paripākastathā tathā tadga-
<lb/>tāyā jīvasvarūpāvaraṇaśaktervināśo bhavati | <hi rend="bold">antyāniti |</hi> asamāptakaluṣā
<lb/>vijñānākalā ye jīvātmānastānparameśvaro mantrarūpānkaroti | mantrāśca karmaṇā
<lb/>śarīreṇa ca vimuktāḥ kevalena malena yuktā jīvaviśeṣā eva | te ca saptakoṭi-
<lb/>saṃkhyākā itarajīvānugrāhakāśca bhavanti | <hi rend="bold">paśava iti |</hi> vijñānakevalo
<pb n="184"/>
<lb/>vijñānākalaḥ | pralayakevalaḥ pralayākalaḥ | <hi rend="bold">kalādīti |</hi> kalādisaptakamantaḥ-
<lb/>karaṇatrayamindriyadaśakaṃ śabdatanmātrādigandhatanmātraparyantaṃ tanmātrapañcakamākā-
<lb/>śādibhūmiparyantaṃ bhūtapañcakaṃ ceti triṃśatsaṃkhyākaistattvairyutaḥ sakala ityarthaḥ |
</p>
<p><hi rend="bold">pakvapāśadvaya iti |</hi> pakvaṃ jīrṇaṃ svakāryakaraṇāsamarthaṃ pāśadvayaṃ malakarmarūpaṃ
<lb/>yasya tādṛśaḥ | vidyamānamapi pāśadvayamavidyamānavadeveti tatkāryasyāvaraṇasya
<lb/>bhogasya cābhāvādayaṃ mukto bhavati | <hi rend="bold">dvitīyastviti |</hi> punaḥ sṛṣṭyārambhakāla
<lb/>iti śeṣaḥ | <hi rend="bold">syātpuryaṣṭakamiti |</hi> antaḥkaraṇaṃ manobuddhyahaṃkārarūpaṃ trayam |
<lb/>upalakṣaṇametatkalādisaptakasya | dhiyo jñānasya karma dhīkarma | jñeyamityarthaḥ |
<lb/>tacca pañca bhūtāni pañca tanmātrāśceti daśakam | karaṇāni sādhanāni | jñānasya
<lb/>sādhanāni pañca jñānendriyāṇi | karmaṇaḥ sādhanāni pañca karmendriyāṇi ca |
<lb/>etāni triṃśattattvāni puryaṣṭakamityucyata ityarthaḥ | <hi rend="bold">kalpāntamiti |</hi> pralayaparya-
<lb/>ntamityarthaḥ | pralaye puryaṣṭakasya vilayāt | <hi rend="bold">mokṣāntamiti |</hi> sṛṣṭyavasthāyāmapi
<lb/>mokṣaprāptikāle puryaṣṭakasya layasadbhāvāt | <hi rend="bold">pṛthivyādīti |</hi> kalādibhūmiparya-
<lb/>ntāni yāni triṃśattattvānyuktāni tānyeva viparyayeṇa pṛthivyādikalāparyantāni
<pb n="185"/>
<lb/>triṃśattattvāni bodhyāni | <hi rend="bold">pratipuṃniyataḥ |</hi> pratijīvaniyataḥ | <hi rend="bold">bhuvanajadeheṣu |</hi>
<lb/>manuṣyapaśupakṣyādisakalasthūladeheṣu | <hi rend="bold">kalākāleti |</hi> atrāyaṃ sṛṣṭikramaḥ —
<lb/>māyārūpaṃ tattvaṃ sarvasyāsya jagato mūlabhūtaṃ sūkṣmatamaṃ pralayepyavināśi | sṛṣṭyā-
<lb/>rambhe parameśvarasaṃnidhānena tasyāḥ pariṇāmo bhavati | tatrādyaḥ pariṇāmaḥ kalā |
<lb/>idaṃ tattvaṃ sūkṣmataraṃ pralaye vināśi guṇatrayātītaṃ ca | guṇatrayasyādyāpyutpattya-
<lb/>bhāvāt | tatastasmātkāla utpadyate | ayaṃ caikaḥ | agrimaṃ sarvaṃ kālādhīnam |
<lb/>tato niyatirutpadyate | niyatiradṛṣṭam | tacca nānāvidhaṃ jīvakṛtapūrvakarmānusāreṇa
<lb/>tattatkālānusāreṇa ca jīvaiḥ saṃbadhyate | tasmādvidyotpadyate | vidyaiva cittākhyo
<lb/>jīvaguṇaḥ | tasmādrāga utpadyate | rāgaśca dveṣapratidvandvibhūto viṣayāsaktijanako
<lb/>jīvaguṇaḥ | vidyā rāgaśca pratijīvaṃ bhinnaḥ | tato viṣayotpattau jāyamānāyāmādau
<lb/>prakṛtirūpaṃ tattvamutpadyate | tatastatra guṇatrayamutpadyate | tatontaḥkaraṇatrayaṃ śabdādayaḥ
<lb/>pañca tanmātrāḥ sūkṣmaṃ bhūtapañcakamindriyadaśakaṃ cotpadyate | tatastasmātsthūladeho-
<lb/>tpattiriti | <hi rend="bold">anyathā |</hi> triṃśattattvātmakaṃ puryaṣṭakamityevam | <hi rend="bold">addheti |</hi> satya-
<lb/>mityarthaḥ | <hi rend="bold">tatsūtramiti |</hi> śabdādibhirlakṣaṇayā svāśrayībhūtāni pañca bhūtānyapi
<lb/>grāhyāṇi | buddhyādiṣvanyatamena bhogasādhanatvarūpasādharmyātkalādisaptakamindri-
<lb/>yadaśakaṃ ca grāhyam | evaṃ vyākhyānena śabdaḥ sparśa iti sūtrasya triṃśattattvapara-
<lb/>tvamupapadyate | rāmakāṇḍakṛtaṃ vyākhyānaṃ tu na dṛṣṭamasmābhiḥ | śaṅkate —
<note>7|151 — rāmakaṇṭhena <foreign xml:lang="en">C,</foreign> rāmakarṇena <foreign xml:lang="en">ḍ, for</foreign> rāmakāṇḍena.</note>
<pb n="186"/>
<lb/><hi rend="bold">tathāpīti |</hi> puryāṃ śarīrarūpāyāmaṣṭakaṃ puryaṣṭakam | saṃkhyākṛtavyavahārasya paraspa-
<lb/>raparihāreṇaiva dṛṣṭatvāttriṃśattattvātmake puryaṣṭakeṣṭasaṃkhyā kathamutpadyate ityāśayaḥ |
<lb/>uttarayati — <hi rend="bold">bhūteti |</hi> triṃśattattveṣvavāntaravargānusāreṇāṣṭasaṃkhyopapattiriti
<lb/>bhāvaḥ | <hi rend="bold">tatkāraṇeneti |</hi> tasya bhūtādivargapañcakasya kāraṇena sattvarajastamorūpa-
<lb/>guṇatrayeṇetyarthaḥ | pradhānaṃ ca guṇatrayāśrayamakhilajaganmūlakāraṇam | idameva
<lb/>prakṛtiśabdena vyapadiśyate | kalādipañcakaṃ ca kalākālaniyatividyārāgarūpam |
<lb/><hi rend="bold">maheśvaraḥ |</hi> vidyeśvaraḥ |
</p>
<p><hi rend="bold">tatrādyāniti |</hi> yathā yathā malādīnāṃ pāśānāṃ paripākodhiko bhavati
<lb/>tathā tathā teṣu pāśeṣu vidyamānā dṛkkriyācchādanaśaktirapi hīnā bhavati | śaktau
<lb/>hīnāyāṃ ca vidyamānā api pāśā avidyamānakalpā eva bhavanti | tatasteṣāṃ
<lb/>mantreśvarapadaṃ dadāti parameśvaraḥ | pūrvaṃ saptakoṭisaṃkhyākā jīvaviśeṣā mantrā uktāḥ |
<lb/>teṣāmadhikāriṇa ete maṇḍalyādayoṣṭādaśādhikaśatasaṃkhyākā mantreśvarā jīvavi-
<lb/>śeṣāḥ | <hi rend="bold">aharmukha iti |</hi> sṛṣṭikālo divasaḥ | pralayakālo rātriḥ | sṛṣṭyā-
<lb/>rambhakāla ityarthaḥ | <hi rend="bold">tatsamā iti |</hi> tairmaṇḍalibhiḥ saṃkhyayā samāḥ | krodhādyā
<lb/>aṣṭāvityarthaḥ | <hi rend="bold">tatparipāketi |</hi> malādīnāṃ pāśānāṃ pūrṇe paripāke dṛkkriyā-
<pb n="187"/>
<lb/>cchādikāyāḥ pāśagatāyā rodhaśakteḥ sarvathā vināśāttaṃ mokṣādhikaraṇaṃ saṃbhāvya
<lb/>parameśvarastadgurumūrtimadhiṣṭhāya tasya śiṣyasya dīkṣāṃ saṃpādya mokṣaṃ dadātītyarthaḥ |
<lb/><hi rend="bold">pūrvamiti |</hi> vyatyāsitasya jīvatvaprāpakādanādisaṃskārānmocitasyāṇorjīvasya
<lb/>pāśajālaṃ dūrīkaroti | mokṣaṃ dadātīti yāvat |
</p>
<p><hi rend="bold">malakarmeti |</hi> ātmāśrito duṣṭabhāvo malaḥ | sa mithyājñānādibhedena pañca-
<lb/>vidhaḥ prāguktaḥ (da. 6 paṃ. 21) | karma dharmādharmarūpaṃ prasiddham | māyā sarvasya
<lb/>mūlakāraṇam | iyamevāvidyā pradhānaṃ prakṛtiriti cocyate | rodhaśaktirmalagataṃ
<lb/>dṛkkriyāśaktyāvaraṇasāmarthyam | <hi rend="bold">bindoriti |</hi> pañcamaḥ pāśo hi śivatattvapada-
<lb/>vācyo māyātmā binduḥ | itarapāśānāmabhāve kevalenānena pāśena baddhasya yadyapi na
<lb/>śivapadaprāptirūpo mukhyaḥ paro mokṣastathāpi gauṇo'paro mokṣostyeva | yatoyaṃ
<lb/>kevalaḥ pāśo vidyeśvarādipadaṃ prāpayati | vidyeśvarādipadaprāptireva cāparo mokṣaḥ |
<pb n="188"/>
<lb/>tathā cāsya malādivatpāśatvābhāvena nāsmābhiratra pāśamadhye gaṇita iti bhāvaḥ |
<lb/><hi rend="bold">prāvṛtīśa iti |</hi> pṛthivyādikalāparyantaḥ puryaṣṭakapadavācyatvena prāguktaḥ
<lb/>(da 7 paṃ. 137) triṃśattattvasaṃghātotra māyākāryaśabdenocyate | etatprāvṛtī-
<lb/>śādicatuṣṭayaṃ pāśajālamucyate | prāvṛtīśādipāśānāṃ dharmāstu tattannāmanirva-
<lb/>canenaiva saṃkṣepataḥ kīrtitā bhavantītyarthaḥ | <hi rend="bold">dṛkkriye iti |</hi> jñānaśaktiḥ kriyā-
<lb/>śaktiścetyarthaḥ | anayoḥ svarūpaṃ prāguktam (da. 6 paṃ. 50) | <hi rend="bold">sa ceti |</hi>
<lb/>na kevalamayamātmāśrito malaḥ svopajīvyasyātmanaḥ svarūpamācchādayati pratyuta
<lb/>svānurodhena svatantra iva tamakāryepi pravartayaṃstaṃ niyacchatīveti bhāvaḥ | <hi rend="bold">eka
<lb/>iti |</hi> ācchādanaśaktirniyamanaśaktiścetyanekavidhā śaktiryasya sonekaśaktiḥ |
<lb/>ayaṃ ca malastaṇḍulasvarūpācchādakatuṣavajjñeyaḥ | atha vā tāmradhātugatakālikā-
<lb/>(tāmrā iti pra.)vajjñeyaḥ | <hi rend="bold">asyā iti |</hi> vastumātre yatsāmarthyaṃ sā śiva-
<lb/>śaktirucyate | yathāgnerdāhajananasāmarthyaṃ jale śaityotpādanasāmarthyaṃ tejasi vastu-
<lb/>prakāśanasāmarthyamandhakāre vastusvarūpācchādanasāmarthyamityādi | sā ca śakti-
<lb/>rāśrayānurodhena kvacidguṇāya kvaciddoṣāya ca bhavati | tathā cātra pāśagatā ro-
<lb/>dhaśaktiḥ pāśamadhiṣṭhāyātmasvarūpamācchādayatītyasyā aupacārikaṃ pāśatvamiti
<lb/>bhāvaḥ | <hi rend="bold">dharmānuvartanāditi |</hi> āśrayabhūtatattadvastudharmānusāreṇeyaṃ kvacitpāśa
<note>7|194 — tasmānmāheśvarī <foreign xml:lang="en">for</foreign> tāsāmahaṃ varā <foreign xml:lang="en">C.</foreign></note>
<pb n="189"/>
<lb/>ityupacaryata ityarthaḥ | <hi rend="bold">yathānādiriti |</hi> alpakamityatrānādikamityatra ca svārthe
<lb/>kapratyayaḥ | karmaṇolpatvaṃ cālpaphalajanakatvāt | yathā tasya jīvātmano malo-
<lb/>nādistathā tasyālpaṃ karmāpyanādyeva | yadyanādi saṃsiddhaṃ na syāttarhi kena hetunā
<lb/>karmavaicitryaṃ syāt | sāṃprataṃ yathā vicitraṃ karma dṛśyate tathaiva tadanādi siddham |
<lb/>karmaṇaḥ sāditvāṅgīkāre tu prārambhe tadvaicitryahetuḥ kaścitpradarśanīyaḥ syāt | sa
<lb/>ca na kaściddarśayituṃ śakyata iti bhāvaḥ | <hi rend="bold">mātyasyāmiti |</hi> mādhātorāṅpūrva-
<lb/>kādyādhātośca ghañarthe kavidhānamityanenādhikaraṇe kapratyayaḥ | tataṣṭāp | mā
<lb/>cāsāvāyā ca māyā jaganmūlaprakṛtiḥ |
</p>
<p><hi rend="bold">patividye iti |</hi> patiḥ parameśvaraḥ | vidyā tattvajñānaṃ jīvaguṇaḥ | avidyā
<lb/>mithyājñānam | paśurjīvaḥ | pāśo malādiḥ | tasya pāśasya nivṛttau kāraṇamupāyā
<lb/>japacaryādayaḥ prāguktāḥ (da. 6 paṃ. 82) | yadyapi mukhyāni tattvāni patipa-
<lb/>śupāśarūpāṇi trīṇyeva tathāpi pāśamūlasya pāśanivṛttisādhanasya ca jñānaṃ tattva-
<lb/>jñānaṃ cetyetattrayamapyāvaśyakamiti ṣaṭtattvānyatroktānīti bodhyam ||
</p>
<trailer>iti sarvadarśanasaṃgrahavyākhyāyāṃ darśanāṅkurābhidhāyāṃ śaivadarśanaṃ samāptam ||</trailer>
</div>
<div n="8">
<pb n="190"/>
<p><hi rend="bold">pratyabhijñeti |</hi> etaddarśanānusāriṇo janāḥ sāṃprataṃ kāśmīradeśe vartanta
<lb/>iti śrūyate |
</p>
<p><hi rend="bold">atrāpekṣeti |</hi> loke mṛddaṇḍacakrādīnāṃ ghaṭaṃ prati kāraṇatvaṃ yaducyate tanna
<lb/>saṃbhavati | na hi mṛttikā ghaṭaṃ nirmimīte nāpi daṇḍaścakraṃ vā | mṛdādīnāṃ mithaḥ
<lb/>sāpekṣatvena ghaṭanirmātṛtvamiti cetkasyāpekṣā | na mṛttikāyāḥ | apekṣāyāścetana-
<lb/>dharmatvāt | nāpi daṇḍasya cakrasya vā | tulyanyāyāt | atha kulālasya mṛdādya-
<lb/>pekṣeti cedāstāṃ nāma kulālasya sāpekṣasya ghaṭaṃ prati kāraṇatvam | evaṃ sthite
<lb/>jagatkāraṇatvaṃ na karmaṇaḥ | acetanatvāt | nāpi karmasāpekṣasyeśvarasya jagatkā-
<lb/>raṇatvam | īśvarasya jagadutpādane karmāvalambitve pūrṇasvātantryabhaṅgāpatteḥ | pūrṇa-
<lb/>svātantryaṃ cānyamukhaprekṣitvābhāvaḥ | kathamapi parāvalambitvābhāvaḥ | ato
<lb/>nirapekṣa īśvaraḥ svecchayaiva kevalamākāśādibhāvānvitaṃ jagannirmimīta iti
<lb/>siddham | ākāśādīnbhāvāṃśca parameśvaraḥ svātmanyevāvabhāsayati darpaṇe prati-
<lb/>bimbavat | yataścetanācetanātmakaṃ sarvamidaṃ jaganna parameśvarāpekṣayā pṛthagbhūtaṃ kiṃ
<lb/>tu tadantargatameva | yadyapi jīvā mitho bhinnā evaṃ nānāvidhamānameyādibhinnaṃ
<lb/>jagadapi tathāpi parameśvarāpekṣayā na kiṃcidbhinnam | yathā vṛkṣa ityekatvaṃ śākhā
<lb/>iti nānātvamevaṃ bhedābhedaśālī parameśvaraḥ | parameśvarasya jīvatādātmyaṃ svasaṃ-
<lb/>vedanenopapattyāgamena ca sidhyati | svasaṃvedanaṃ svānubhavaḥ | upapattiranumānam |
<lb/>āgamaḥ śaivāgamaḥ | ahamīśvara eva nānya ityevaṃ yaḥ sākṣātkāraḥ sa pratya-
<lb/>bhijñetyucyate | tena pratyabhijñāmātreṇaiva ca parāparasiddhirbhavati | na tadarthaṃ caryā-
<lb/>prāṇāyāmādikleśaprayāsaḥ | bhasmasnānādikā bāhyacaryā krāthanādikābhyantara-
<lb/>caryā ca prāguktā (da. 6 paṃ. 86) | parasiddhirmuktiḥ | aparasiddhirabhyudayo
<pb n="191"/>
<lb/>devalokaprāptyādiḥ | yathā yathā sākṣātkārastathā siddhiriti sākṣātkārānuro-
<lb/>dhena siddhitāratamyam |
</p>
<p><hi rend="bold">sūtramiti |</hi> sūtre saṃkṣepeṇārthabodhanam | vṛttau tadanvayārthakathanam | vivṛtau
<lb/>padāntareṇārthabodhanam | vimarśinīdvayedhiko vicāraḥ | prakaraṇavivaraṇapañcake ca
<lb/>krameṇa sakalaḥ śāstrārtha uktaḥ |
</p>
<p><hi rend="bold">parameśvaraghaṭiteneti |</hi> gurucaraṇasevāpi parameśvarecchayaiva saṃpāditā bhavati |
<lb/><hi rend="bold">svātmeti |</hi> yathā rājñā dattādhikāraḥ kaścana rājadāso dāsyarūpaṃ svādhikāraṃ
<lb/>yathecchamupabhuṅkte tathānena sūtrakāreṇa pratibandharahitaṃ yatheṣṭamupabhogayogyamīśvara-
<lb/>dāsyaṃ kārtsnyena saṃpāditam | upabhogaścātra viditavedyatvena pratyabhijñāśāstrapra-
<lb/>kāśanadvārā paropakāreṇa ca mānasaḥ saṃtoṣaḥ | <hi rend="bold">anyatheti |</hi> adhikārābhāvepi
<lb/>śāstraviracane tatra mithyārthasyāpi pratipādanasaṃbhava iti tacchāstrānusāriṇāṃ
<lb/>vañcanaṃ syāt | <hi rend="bold">anavacchinneti |</hi> prakāśa ānandaḥ svātantryaṃ cetyetattrayaṃ para-
<pb n="192"/>
<lb/>mārthabhūtaṃ parameśvarasvarūpam | tadanavacchinnamamaryāditaṃ yasya tādṛśaḥ | <hi rend="bold">adhi-
<lb/>kārīti |</hi> mumukṣūṇāṃ janānāṃ sarvasādhāraṇa eva pratyabhijñāśāstrāvalokanedhi-
<lb/>kāro na tu bhasmasnānādivratakarturviśeṣajanasyaiveti bhāvaḥ | <hi rend="bold">yasyeti |</hi> idaṃ sarvaṃ
<lb/>maheśvara evetyevaṃ maheśvarasvarūpaṃ yasya kathyate tasya tatsvarūpakathanaṃ sa eveśvaroham —
<lb/>ityevaṃ sākṣātkārarūpamahāphaladaṃ bhavati | <hi rend="bold">prajñānasyeti |</hi> prakṛṣṭaṃ jñānaṃ prajñānaṃ
<lb/>pratyabhijñā | īśvarohamityevaṃ sākṣātkāraḥ | <hi rend="bold">ekavāramiti |</hi> pramāṇaṃ pratyakṣā-
<lb/>dikam | śāstraṃ pratyabhijñāśāstram | pramāṇādinā dṛḍhasvarūpayā pratipattyā sākṣā-
<lb/>tkāreṇa sarvagate śivatva ekavāraṃ vijñāte sati paścātkaraṇasya pramāṇāderna kiṃci-
<lb/>tkāryaṃ nāpi bhāvanāyāḥ | na hi rogamuktau satyāṃ bhiṣajamapekṣate kaścit |
<lb/>śivohamityanavarataṃ cintanaṃ bhāvanā | vastutaḥ suvarṇamapi idaṃ suvarṇam — ityevaṃ
<lb/>suvarṇatvena yāvanna jñātaṃ tāvattajjñānasādhanībhūtaṃ nikaṣopalādyānīyate | asuvarṇa-
<lb/>buddhyā prāptasya parityāgasya nivṛttaya idaṃ suvarṇaṃ bhāvanīyamiti bhāvanā copadi-
<lb/>śyate | suvarṇajñānottaraṃ tu na kathamapi tadapekṣetyarthaḥ | <hi rend="bold">apiśabdeneti |</hi> sūtrastho-
<lb/>pakāraśabdasyopa maheśvarasamīpe karaṇamupakāra ityarthaḥ | dāsyamiti yāvat | svayaṃ
<lb/>dāsyaṃ prāpyetyuktvānantaramuktena parasyāpi tadicchannityapiśabdena svasya dāsyaprāpti-
<lb/>samuccīyate | tathā ca parameśvarasvarūpabhūtaṃ yatsvātantryaṃ tatprāptirūpadāsyaprāptyā
<lb/>yaḥ sūtrakāraiḥ svasya parameśvarābhedaḥ sākṣātkṛtaḥ sotrāpiśabdena tairāviṣkṛtaḥ |
<lb/>tathā ca paripūrṇatvenāptakāmānāṃ sūtrakārāṇāṃ pratyabhijñāśāstraviracane kevalaṃ
<lb/>pareṣāmiṣṭārthasaṃpādanameva prayojanaṃ na tu svasyānyatkiṃciditi sūcitam | <hi rend="bold">ya-
<lb/>marthamiti |</hi> upādeyaṃ tyājyaṃ vā yamarthamadhyavasāya tadupādānārthaṃ hānārthaṃ vopāḥ
<pb n="193"/>
<lb/>yamanutiṣṭhati tatprayojanamiti gautamasūtrārthaḥ | <hi rend="bold">rohaṇācalo</hi> meruparvataḥ | sa ca
<lb/>suvarṇamayo ratnasānuśca | <hi rend="bold">bhaktīti |</hi> bhaktiḥ parameśvarasya dāsyam | tadrūpalakṣmyā
<lb/>yuktānāmanukūlavedanīyatvena prārthanīyaṃ nānyatkimapi bhavati | tathā tayā rahi-
<lb/>tānāmaprāptaparameśvaradāsyānāṃ pratikūlavedanīyatvena tyājyaṃ nānyatkimapi bhavati |
<lb/>parameśvaradāsyaṃ hi saṃpatteḥ parā kāṣṭhā | tādṛśadāsyābhāvaścāpatteḥ parā kāṣṭheti
<lb/>tātparyam | <hi rend="bold">ṣaṣṭhīsamāsapakṣe |</hi> samastasaṃpatsamavāpterheturiti ṣaṣṭhītatpuruṣapakṣe |
<lb/><hi rend="bold">bahuvrīhipakṣe |</hi> samastasaṃpatsamavāptirheturyasyā iti samāse | <hi rend="bold">samastasyeti |</hi>
<lb/>yāvanna svasya nityasukhādivijñānaṃ saṃprāptaṃ tāvanna pratyabhijñodeti | tadabhivyañja-
<lb/>kacihnājñānāt | tathā ca samastasaṃpatsamavāpteḥ pratyabhijñāhetutvaṃ siddham |
<lb/><hi rend="bold">pratisaṃdhāneneti |</hi> abhimukhībhūte vastuni sa evāyaṃ caitra ityākārakaprati-
<lb/>saṃdhānarūpaṃ yajjñānaṃ tatpratyabhijñeti vyavahriyata ityarthaḥ | <hi rend="bold">prasiddheti |</hi> prasiddhaḥ
<lb/>purāṇasiddhaḥ āgamānumānādipramāṇairjñātaḥ paripūrṇaśaktiśca yaḥ parameśvarastadvi-
<lb/>ṣaye svātmanyabhimukhībhūte satītyarthaḥ | jīvātmani parameśvarasvarūpāvaloka-
<lb/>nāsakte satīti yāvat | <hi rend="bold">tacchaktipratisaṃdhānena |</hi> dṛkśaktyāviṣkaraṇena |
<note>8|44 — nīti <foreign xml:lang="en">for</foreign> nitya <foreign xml:lang="en">D.</foreign></note>
<pb n="194"/>
<lb/><hi rend="bold">tatsamartheti |</hi> yathā hemantartau śaityādhikyādadhyayanāsamartheṣu baṭuṣu paścādagni-
<lb/>saṃnidhānenādhyayanaṃ kartuṃ pravṛtteṣvagniradhyāpayatīti prayujyate | tatrāgneḥ prayoja-
<lb/>kasya vyāpārodhyayanasamarthācaraṇameva | taccādhyayanapratibandhakaśaityanivāraṇarūpam |
<lb/>tathā ca sūtrakārasya prayojakasya vyāpāraḥ pratyabhijñāsaṃbhavasamarthācaraṇameva | tacca
<lb/>īśvarohamiti pratyabhijñā na saṃbhavati — ityākārikā pratyabhijñāpratibandhakībhūtā
<lb/>yā viparītabhāvanā tannirāsaphalakaṃ pratyabhijñā saṃbhavatītyevamupapādanam |
</p>
<p><hi rend="bold">yadīti |</hi> svabhāvaḥ svarūpam | īśvarasya hi caitanyaṃ svarūpam | jīvātmanopi
<lb/>tadeva na tu tadbhinnaṃ tatsadṛśam | jīvātmano vastuta īśvarādabhinnatvāt | svasya
<lb/>sadā prakāśamānatvācceti | <hi rend="bold">māyāvaśāditi |</hi> yadyapi caitanyarūpeṇa jīvātmā
<lb/>sadā prakāśate tathāpi pūrṇacaitanyarūpeṇa na prakāśate | īśvarasvarūpasya caitanyasya
<lb/>pūrṇatayāvabhāse hi sati tadapṛthaktvena jīvātmanaḥ svasya prakāśanaṃ syāt |
<lb/>ataḥ pratyabhijñāyā āvaśyakatvam | dṛkkriyātmakaśaktyāviṣkaraṇena sa eveśvaro-
<lb/>hamiti pratyabhijñāyāṃ jātāyāmīśvarasya kārtsnyena pratītiḥ siddhā bhavati |
<lb/>advaitavedāntimatasya kakṣīkāreṇa māyāvaśādityuktam | <hi rend="bold">ayamātmā |</hi>
<lb/>jīvātmā | ayamātmetyādi pratijñāvākyam | jñānakriyāśaktimattvāditi
<lb/>hetuvākyam | yo yāvatītyādyudāharaṇavākyam | ātmā cetyādyupanayavākyam |
<lb/>ātmā jīvātmā | tasya jñānakriyāśaktyāviṣkaraṇena viśvajñānatvaṃ kartṛtvaṃ
<lb/>ca | atha vāṃśato jñātṛtvena viśvajñātṛtvamastyeva | tasmādityādyupasaṃhāravā-
<lb/>kyam | pratijñādivākyapañcakamavayavapañcakamiti naiyāyikairvyavahriyate | <hi rend="bold">karta-
<pb n="195"/>
<lb/>rīti |</hi> kartā jñātā cāyaṃ jīvātmā ādisiddho maheśvara eva na kadāpyanyaḥ |
<lb/>evaṃ vastusthitau satyāṃ ko vicāraśīlo jīvātmā neśvara iti niṣedhaṃ pratipāda-
<lb/>yet | tathā sa īśvara iti siddhiṃ vā kaḥ kuryāt | asiddhasyātadrūpasya hi tadbhā-
<lb/>vasiddhyapekṣā na siddhasya | kiṃ tu māyāvaśādasminnīśvarasvarūpe jīvātmani sadā
<lb/>prakāśitepīśvarasvarūpatvenānupalakṣite sati tadarthaṃ svagatadṛkkriyāśaktiprati-
<lb/>saṃdhānena pratyabhijñā pradarśyata ityarthaḥ | <hi rend="bold">sarveṣāmiti |</hi> jīvacchabdaḥ śatranto
<lb/>jīvavācī | sarveṣāṃ prāṇināṃ sthitirjīvāśrayaiva | jīvatāṃ prāṇināṃ jīvanaṃ caitanyaṃ
<lb/>ca jñānaṃ kriyā ceti śaktidvayam | tatra jīvānāṃ svagatā jñānaśaktiḥ svataḥsiddhā
<lb/>svasya svayaṃ prakāśate | kriyāśaktistu kriyayā nirvartyaṃ yatkāryaṃ tadāśritā satī pareṇa
<lb/>svena cānusaṃdhīyate | tathānyaniṣṭhā jñānaśaktirapyanusaṃdhīyata ityucyate | yā
<lb/>caiṣāṃ jīvānāṃ jñānaśaktirdeśakālavasturūpopādhyanurodhena saṃkucitā tattajjñeyapadā-
<lb/>rthānusaṃdhānakrameṇa nirūpyate sa eva pramātā maheśvaraḥ | sa ca kramarahitānandāpara-
<lb/>paryāyacaitanyarūpaḥ | nirupādhikakramarahitaśuddhajñānaśaktermaheśvarasvarūpatvādityarthaḥ |
<lb/><hi rend="bold">sadeti |</hi> maheśvarasya dāsaḥ sadā svātmānaṃ śivasvarūpeṇa jānāti tathā madā-
<lb/>tmanā śivaśaktirūpeṇa ca sadā jānātītyarthaḥ | <hi rend="bold">tadaikyeneti |</hi> saṃvijjñānaṃ
<lb/>prakāśa iti yāvat | vimṛśatvaṃ vimarśo jñānakriyāśaktiḥ | arthāvabhāsa-
<pb n="196"/>
<lb/>katvamiti yāvat | sūryādiprakāśairviṣayāḥ prakāśyanta ityevaṃ yo loke prakā-
<lb/>śasya mārgaḥ sa tasya prakāśasya maheśvarasvarūpabhūtaprakāśena sahaikyādeva nānyathā |
<lb/>tādṛśamaikyaṃ ca nirupādhikaprakāśasya bhedābhāvātsidhyati | sa ekaḥ prakāśa
<lb/>evaikaḥ pramātetyucyate | sa eva ca nityena vimarśena maheśvara ityucyate | yato
<lb/>devasya maheśvarasya vimarśa eva śuddhe nirupādhike jñānakriye ityarthaḥ | <hi rend="bold">tameveti |</hi>
<lb/>tameva maheśvarameva bhāntaṃ dīpyamānaṃ santaṃ sarvaṃ sūryādikamanubhāti | tatprakāśāna-
<lb/>ntarameva prakāśavadbhavati | yathā gacchantamanugacchataḥ puruṣasya svatantrā gatistathā
<lb/>sūryādīnāṃ svatantraḥ prakāśo na bhavati | kiṃ tu tasya svaprakāśasya maheśvarasya bhāsā
<lb/>dīptyā sarvamidaṃ sūryādikaṃ vibhāti prakāśavadbhavatīti śrutyarthaḥ | <hi rend="bold">bhāvajātasya |</hi>
<lb/>sūryacandrādeḥ | <hi rend="bold">viṣayaprakāśasyeti |</hi> eka eva prakāśo viṣayabhedādbhidyata iti
<lb/>bhāvaḥ | <hi rend="bold">prakāśaḥ pramāteti |</hi> śaktiśaktimatorabhedāt | <hi rend="bold">anavacchinnavimarśa-
<lb/>tvam |</hi> nirupādhikajñānakriyāśaktimattvam | <hi rend="bold">ananyonmukhatvam |</hi> aparāvalambitvaṃ
<lb/>svātantryam | <hi rend="bold">bhāvātmeti |</hi> bhāvo dharmaḥ śaktiḥ | <hi rend="bold">eṣa ceti |</hi> eṣa maheśvaro-
<lb/>nantaśaktitvādaparimitaśaktitvādevaṃ jagati puro dṛśyamānānamūnbhūtabhautikānbhā-
<lb/>vānpadārthānprakāśayati | iyaṃ jñānaśaktiḥ | tathā svecchāvaśādeṣāṃ bhāvānāṃ
<lb/>yāsya maheśvarasya nirmātṛtā sā kriyāśaktiḥ | eṣāmiti karmaṇi ṣaṣṭhī | asyeti
<note>8|86 — aham <foreign xml:lang="en">for</foreign> hyayam <foreign xml:lang="en">D.</foreign></note>
<pb n="197"/>
<lb/>śeṣe ṣaṣṭhī | <hi rend="bold">itthamiti |</hi> hetukartā prayojakakartā | tatprayojako hetuśca (pā0
<lb/>sū0 1 | 4 | 55) iti pāṇinisūtreṇa prayojakakarturhetusaṃjñāvidhānāt | bhāvā
<lb/>ābhāsante | maheśvaro bhāvānābhāsayati | atra prayojakakarturmaheśvarasya
<lb/>ahaṃ bahu syām — ityevaṃvidhā yecchā saiva tasya kriyeti bhāvaḥ | <hi rend="bold">tasmi-
<lb/>nniti |</hi> bījasattva evāṅkurasattvamityevaṃvidhānvayena yaḥ kāryakāraṇabhāvo
<lb/>niścīyate sopi jaḍānāṃ na saṃbhavati | teṣāmapekṣārahitatvāt | etaccai |
<lb/>taddarśanārambha evopapāditam (da0 8 paṃ0 1) | tathā ca pradhānaparamā-
<lb/>ṇvādīnāṃ na jagatkāraṇatvam | nāpi cetanasyāpi jīvasya | asāmarthyāt |
<lb/>ato jīvasya ghaṭādikāraṇatvepi na jagatkāraṇatvam | kiṃ tu maheśvarasyaiva-
<lb/>tathā cottarottaramupacīyamānā yā maheśvarasyecchā saiva tasya kriyā |
<lb/>jagannirmātṛtvaṃ tasya saiva | jāyatesti vardhate vipariṇamatepakṣīyate vinaśyati
<lb/>ceti ṣaḍbhāvavikārāḥ | aṅkuranālakāṇḍapatrapuṣpaphalādirūpeṇa paraḥsahasraṃ tatta-
<lb/>dbhedapradarśanam | <hi rend="bold">ucchūnasvabhāvā |</hi> puṣyamāṇā | <hi rend="bold">yogināmapīti |</hi> mṛttikāṃ
<lb/>vinaiva yogināmicchāmātreṇa ghaṭo jāyate | evaṃ bījaṃ vinaiva teṣāmicchāmātre-
<lb/>ṇāṅkuro jāyate iti purāṇeṣu prasiddham | etaddhaṭādikaṃ na kevalamābhāsamātram |
<lb/>kiṃ tu lokaprasiddhaghaṭādivatsthiraṃ svaprayojanībhūtajalāharaṇādikriyākaraṇasa-
<lb/>marthaṃ ceti bhāvaḥ | <hi rend="bold">yadīti |</hi> tathā ca jaḍānāṃ kāraṇatvābhāvo na kevalamape-
<pb n="198"/>
<lb/>kṣāvihīnatvādeva kiṃ tu vyabhicāradarśanādapīti siddham | <hi rend="bold">anya eveti |</hi> tathā
<lb/>ca yogīcchādijanyavyatiriktānāṃ ghaṭāṅkurādīnāṃ mṛdbījādisaṃbandho na vyabhi-
<lb/>carita iti mṛdbījādīnāṃ kāraṇatvāṅgīkāre bādhakābhāva iti śaṅkakāśayaḥ |
<lb/><hi rend="bold">sāmagrībhedāditi |</hi> ayaṃ bhāvaḥ — yeṣāṃ ghaṭānāṃ kāraṇatvena tava mṛtsaṃmatā
<lb/>teṣvapi mithaḥ sāmagrībhedādbheda eva | tathā ca ghaṭaviśeṣaṃ prati mṛdviśeṣo na
<lb/>vyabhicarita iti cedastu nāma | ghaṭasāmānyaṃ prati mṛtsāmānyasya vyabhicārastu
<lb/>duruddhara eva | ghaṭasāmānye yogīcchājanyānāmapyantarbhāvāt |
</p>
<p><hi rend="bold">vyāpārayanniti |</hi> yathā dāridryapīḍitaḥ kaścidaraṇye kvacidekānte sthitaṃ
<lb/>yoginaṃ samārādhya labdhāśīrgrāma āgatya yāvatsvagṛhaṃ paśyati tāvaddhanadhā-
<lb/>nyādisamṛddhaṃ mandiraṃ paridṛṣṭavān | tatrāśīḥpradānottaramasya gṛhāgamanātprāgyo-
<lb/>ginā svasāmarthyena tattatparamāṇusaṃghaṭanapūrvakaṃ sarvaṃ saṃghaṭitamiti kalpyate | yadya-
<lb/>pyetadyogikṛtaṃ paramāṇusaṃghaṭanādikaṃ loke nālakṣyate tathāpi kāryakāraṇabhāva-
<lb/>saṃrakṣaṇāya tathā kalpanīyamiti śaṅkakāśayaḥ | <hi rend="bold">yadi paridṛṣṭeti |</hi> yatra yoginā
<lb/>vilambena kāryaṃ saṃpāditaṃ tatra tathā kalpanāyā avakāśaḥ syāt | yatra tu
<lb/>yogīcchāsamanantaraṃ sadya eva ghaṭadehādi jāyate tatra tathā kalpanāpi na saṃbha-
<lb/>vati | avakāśābhāvāt | tathā ca tatra kāryakāraṇabhāvavyabhicāro'varjanīya
<lb/>eveti kāryakāraṇabhāvasaṃrakṣaṇaṃ naiva saṃpāditaṃ bhavati | tasmādvilambena yogi-
<lb/>kṛtakāryakaraṇasthalenālakṣitasyāpi paramāṇuvyāpārasya kalpanā vyarthaiveti
<lb/>bhāvaḥ | atha svamatenupapattiṃ pariharati — <hi rend="bold">cetana eveti |</hi> bhūribhago mahaiśva-
<lb/>ryaśālī | bhagamaiśvaryam | niyamyante saurabhādayo dharmā anayeti niyatiḥ padma-
<lb/>tvādirūpo dharmaḥ | padmatvadharmasya hi saurabhaviśeṣeṇa saha sāmānādhikaraṇyaṃ niyataṃ
<pb n="199"/>
<lb/>dṛśyate | adṛṣṭaṃ vā niyatiḥ | brahmadevopi niyatimanuvartata eva na tu tadullaṅghane
<lb/>tasya sāmarthyam | maheśvarapāratantryāt | maheśvarastu pūrṇasvātantryayukto līlayaiva
<lb/>tadullaṅghanaṃ kartuṃ prabhavatīti na kāpyanupapattiḥ | <hi rend="bold">nirupādāneti |</hi> upā-
<lb/>dānasaṃbhāra upakaraṇasamūhaḥ | tadrahitaṃ yathā syāttathā bhittirahite śūnyapradeśa
<lb/>eva jagadrūpaṃ citraṃ tanvate kurvate | kalā candrasya ṣoḍaśo bhāgaḥ kauśalaṃ ca | tāsāṃ
<lb/>nāthāya svāmine tasmai prasiddhamahaiśvaryayuktāya śūline mahādevāya nama ityarthaḥ |
</p>
<p><hi rend="bold">eṣa iti |</hi> māyayāndhaḥ sannīśvarasvarūpājñānātkarmaṇā badhyate saṃsarati ca |
<lb/>nūnamīśvarohamityākārakapratyabhijñayā sākṣātkṛteśvarasvarūpastu dṛkkriyāśakti-
<lb/>paripūrṇo mukta ityucyata ityarthaḥ | <hi rend="bold">nanviti |</hi> ahaṃ bahu syāmitīcchayā para-
<lb/>meśvaraḥ sakalajagadrūpeṇāvirbhūtaḥ | tathā ca pramātā jīvopīśvarābhinnaḥ prameyaṃ
<lb/>pṛthivyādyapi ceśvarābhinnamityetāvatā prameyasya pṛthivyādeḥ pramāturjīvātpārtha-
<lb/>kyābhāvena jīvaviśeṣayorbaddhamuktayorubhayorapi sādhāraṇameva pṛthivyādiprameya-
<lb/>syānusaṃdhānaṃ syādityāśayaḥ | yadyapyuktarītyā prameyaṃ jīvābhinnaṃ tathāpi tādṛ-
<lb/>śābhedasākṣātkāratadabhāvābhyāmanusaṃdhāne viśeṣa ityāha — <hi rend="bold">meyamiti |</hi> amṛtaṃ
<lb/>viṣaṃ vā suvarṇaṃ loṣṭhaṃ vā sādhāraṇaṃ sarvaṃ prameyaṃ svātmanaḥ sakāśādabhinnamiti
<lb/>mukto manyate | ata eva maheśvaravattasyāmṛte viṣe vā sarvatra samaiva dṛṣṭiḥ |
<lb/>baddhastu punaḥ sarvaṃ prameyaṃ svātmanaḥ sakāśādvastuto'bhinnamapyabhedasākṣātkārā-
<lb/>bhāvenātyantaṃ bhinnamiti manyate | tathā ca tasya nāmṛte viṣe ca samā dṛṣṭirityarthaḥ |
<note>8|115 — ślāghyāya <foreign xml:lang="en">for</foreign> nāthāya <foreign xml:lang="en">A.</foreign></note>
</p>
<pb n="200"/>
<p><hi rend="bold">na hīti |</hi> yathā mṛtsalilādisakalasahakāriyuktatve satyajñātamapi bījamaṅku-
<lb/>ramutpādayatyeva tathā svayamīśvarasvarūpa ityevaṃrūpeṇājñānepi jīvasya vastuta
<lb/>īśvarasvarūpatvāttena sadā muktenaiva bhavitavyamiti śaṅkakāśayaḥ | <hi rend="bold">nirbandhaḥ |</hi>
<lb/>āgrahaḥ | <hi rend="bold">arthakriyeti |</hi> arthaḥ prayojanaṃ phalamiti paryāyāḥ | prayojanabhūtā
<lb/>kriyetyarthaḥ | sā bāhyāntarabhedena dvividhā | bījasyārthakriyāṅkurotpādanarūpā
<lb/>bāhyā | putrajanmāderarthakriyā cānandotpādanarūpāntarā | pramātā jñātā jīvaḥ |
<lb/>tasya yā viśrāntirbāhyābhyantaraprayatnaviśeṣarāhityaṃ tajjanito yaścamatkāra ānandaḥ
<lb/>sa tasyāmāntarakriyāyāṃ pradhānam | putrajanmādi hi śrutaṃ satsadya eva prayatnā-
<lb/>saktamapi manaḥ prayatnānabhimukhaṃ kṛtvā taddvārā kṣaṇaṃ tadadhikaṃ vā svānuguṇamānandaṃ
<lb/>vidhatte | ajñātaṃ tu putrajanmādikaṃ vastutaḥ sadapyarthakriyāṃ na karoti | tathā
<lb/>cāntarārthakriyā tadutpādakasya pratyabhijñāne satyeva jāyata iti siddham | <hi rend="bold">ihā-
<lb/>pīti |</hi> parasiddhirmokṣaḥ | aparasiddhirabhyudayaḥ | tannimittabhūtaṃ yajjīvātmaikyaṃ
<lb/>tasya yā prayojanabhūtā kriyā sā ca dṛkkriyāśaktipūrṇatāsaṃpādanarūpā | tasyāṃ
<lb/>cāhamīśvara ityevaṃ jñānamūlako ya ānandaḥ sa pradhānam | tathā ca jīvātmaikatvaṃ
<lb/>jñātameva dṛkkriyāśaktirūpacaitanyasya pūrṇatāṃ saṃpādayatsadānandadāyakaṃ bhavatīti
<lb/>bhāvaḥ | <hi rend="bold">tasminniti |</hi> pratyabhijñāne jāte satītyarthaḥ | <hi rend="bold">tadīyeti |</hi> nāyakasya
<lb/>pūrvaṃ śrutā ye rūpavattvādayo guṇāsta eveme yesminpuraḥsthite manuṣye dṛśyanta ityevaṃ
<lb/>jñānaṃ yāvanna jāyate tāvannāyikākartṛkaṃ tādṛśamanuṣyāvalokanamitarajanāvalo-
<pb n="201"/>
<lb/>kanatulyameveti na tasyā hṛdyaṃ tadbhavati | <hi rend="bold">taistairiti |</hi> upayācitairityatra napuṃsake
<lb/>bhāve ktaḥ (pā. sū. 3 | 3 | 114) iti sūtreṇa bhāve ktapratyayaḥ | mama putradra-
<lb/>vyādilābho vidheyaḥ ahaṃ tvatpūjanaṃ kariṣyāmi — ityevaṃvidhā prārthanā (navasa
<lb/>iti pra.) ityarthaḥ | <hi rend="bold">upanataḥ |</hi> samāgataḥ | <hi rend="bold">evam |</hi> mayā yaḥ prārthitaḥ soyam —
<lb/>ityevaṃrūpeṇa | rantumityantarbhāvitaṇyartham | ramayituṃ nāyikāmānandayitumityarthaḥ |
<lb/>prabhavatīti śeṣaḥ | <hi rend="bold">vihitapratānaḥ |</hi> kṛtavistāraḥ ||
</p>
<trailer>iti śrīsarvadarśanasaṃgrahavyākhyāyāṃ darśanāṅkurābhidhāyāṃ pratyabhijñādarśanaṃ samāptam ||</trailer>
</div>
<div n="9">
<pb n="202"/>
<p><hi rend="bold">parameśvareti |</hi> jīvātmanāmīśvarasvarūpādapṛthagbhāvaḥ pūrveṣāmivaiṣāmapi
<lb/>saṃmata evetyarthaḥ | <hi rend="bold">piṇḍeti |</hi> piṇḍaḥ śarīram | avadhāritātmatattvasyābhyā-
<lb/>sātiśayenāpahṛtamithyājñānasya prārabdhaṃ karmopabhuñjānasya jīvataḥ sata eva yā
<lb/>muktiḥ sā jīvanmuktiḥ | iyamevāparamuktirucyate | sā prāyaḥ sarvasaṃmataiva |
<lb/>rāmānujaprabhṛtayaḥ kecinnāṅgīkurvantītyanyat | <hi rend="bold">pāradādīti |</hi> capalo rasaḥ
<lb/>sūtaśca pārade (amarasiṃ0 2 | 9 | 99) ityamaraḥ | pārata ityapi |
</p>
<p><lg><l>pāratastu manākpāṇḍuḥ sūtastu rahito malāt |</l>
<l>pāradastu manāk śītaḥ sarve tulyaguṇāḥ smṛtāḥ ||</l></lg>
<lb/>iti śabdārṇavaḥ | <hi rend="bold">pārado gadita iti |</hi> śivagaurīsaṃvādoyam | paro mokṣaḥ |
<lb/>tadarthamayaṃ yasmātsādhakottamairgaditastasmādayaṃ pārada ityucyate | tādṛśaṃ tasya
<lb/>sāmarthyaviśeṣaṃ darśayitumāha — <hi rend="bold">supta iti |</hi> pratyaṅgamantaraṅgam | mamāntaraṅgājjā-
<lb/>toyaṃ pāradaḥ suptaścenmatsama eva | pratyaṅgasaṃbhavatvaṃ rasaśabdavācyatvena darśayati —
<lb/><hi rend="bold">mameti | prakārāntareṇeti |</hi> śravaṇamanananididhyāsanādijanyaṃ tattvajñānaṃ
<lb/>prakārāntaram | tantroktakulācārā api jīvanmuktyupāyatvena tāntrikairuktāḥ |
</p>
<p><lg><l>jīvanmuktāvupāyastu kulamārgo hi nāparaḥ |</l></lg> iti |
<lb/>tathā ca pāradasevanena śarīrasthairyasaṃpādanadvārā jīvanmuktirityeṣā vācoyuktirna
<lb/>yuktā | vāco vacaso yuktirvācoyuktiḥ | sayuktikatvena bhāsamāno vaco-
<pb n="203"/>
<lb/>viśeṣaḥ | ṣaṣṭhyā ākrośe (pā. sū. 6 | 3 | 21) itisūtrasthena vāgdikpaśyadbhyo
<lb/>yuktidaṇḍahareṣu — iti vacanena ṣaṣṭhyā aluk | <hi rend="bold">ṣaṭsvapīti |</hi> akhileṣu darśa-
<lb/>neṣu ṣaḍdarśanāni mukhyāni | teṣu yadyapi prāyo jīvanmuktiruktā tathāpi śarī-
<lb/>ratyāgānantaraṃ muktistaiḥ sarvairevoktā | ato darśanakārāṇāṃ jīvanmuktāvaruciriti
<lb/>saṃbhāvanayā lokānāṃ jīvanmuktāvaviśvāsena niḥsaṃśayapravṛttirna syāditi bhāvaḥ |
<lb/><hi rend="bold">iti dhaneti |</hi> anityāniti padacchedaḥ | muktāviti pūrvānvayi | <hi rend="bold">ṣāṭkau-
<lb/>śikasyeti |</hi> śarīraṃ hi tvagasṛṅmāṃsamedosthimajjārūpaiḥ ṣaḍbhiḥ kośairvinirmi-
<lb/>tam | tatrādyāstrayo mātṛtaḥ pare trayaḥ pitṛtaḥ prāpyante | etaccānityamastu
<lb/>nāma | rasābhrakapadavācyā yā haragaurīsṛṣṭistajjanyasya śarīrasya nityatvameva |
<lb/>raso harasṛṣṭiḥ | abhrakaṃ gaurīsṛṣṭiḥ | tatsaṃyogajanitasya nityaśarīrasya prāptau
<lb/>na ṣāṭkauśikasya pūrvaśarīrasya tyāgaḥ | pratyuta haragaurīsṛṣṭijaśarīrasaṃbandhena
<lb/>tatra divyatvaṃ dārḍhyaṃ ca saṃpādyate | tena ca tasya mṛtyubhayaṃ nāstīti siddhaṃ
<lb/>bhavati | <hi rend="bold">tattadātmakatvamiti |</hi> śarīrasya taddharagaurīsṛṣṭirūpatvamagrimaśloka
<note>9|24 — vandyāḥ <foreign xml:lang="en">for</foreign> muktāḥ <foreign xml:lang="en">A.</foreign></note>
<pb n="204"/>
<lb/>uktamityarthaḥ | <hi rend="bold">abhraka iti |</hi> pāradaḥ siddhaścettena viddhaṃ lohamapi suvarṇaṃ
<lb/>bhavatītyatastasya dāridryanāśakatvam |
</p>
<p><hi rend="bold">devā iti |</hi> maheśā anantādayo vidyeśvarāḥ | te ca prāgdarśitāḥ (da. 7
<lb/>pa. 115) | kāvyo daityānāṃ guruḥ śukrācāryaḥ | <hi rend="bold">tadātmaketi |</hi> tadātmikā
<lb/>rasapraśaṃsātmikā yā kathā nānāvaktṛko vākyaviśeṣasaṃdarbhastena vittāḥ prasiddhāḥ |
<lb/>tena vittaścuñcupcaṇapau (pā. sū. 5 | 2 | 26) iti sūtreṇa caṇappratyayaḥ | sadā
<lb/>rasakathāṃ kurvanta ityarthaḥ | <hi rend="bold">karmayogeṇeti |</hi> rasaḥ pāradaḥ | pavanaḥ śarīrānta-
<lb/>rasaṃcārī prāṇavāyuḥ | sa ca prāṇāyāmena niruddho gativiśeṣaṃ prāpitaḥ svayaṃ
<lb/>mūrchita iva sannapi yogino vyādhiṃ harati | nirodhātiśaye tu svayaṃ mṛta iva
<lb/>sannapyayaṃ prāṇavāyuryoginaṃ na svasmādviyojayati | stambhitaścedākāśagatiṃ saṃpā-
<lb/>dayati | <hi rend="bold">nānāvarṇa iti |</hi> yatrāneke varṇā vidyante ghanatvaṃ cāñcalyaṃ ca vihā-
<pb n="205"/>
<lb/>yārdratvādilakṣaṇaṃ yatra dṛśyate taṃ mūrchitaṃ vadantītyarthaḥ | <hi rend="bold">akṣataśceti |</hi> akṣataḥ
<lb/>kṣayarahitaḥ | laghudrāvī īṣaddravayuktaḥ | punaḥ saṃskārakāle ca yasya sphoṭanaṃ
<lb/>vikāso bhavati tadetadbaddhasūtasya lakṣaṇaṃ bhavatītyarthaḥ |
</p>
<p><hi rend="bold">nanviti |</hi> haragaurīsṛṣṭī rasābhrake | tayoḥ sādhane satyeva tatsevanena śarīra-
<lb/>dārḍhyaṃ saṃpadyate | prasādhitayostayoḥ sevane tu tattīvratāṃ soḍhuṃ nārhatiṃ bhautikaṃ śarīra-
<lb/>miti śarīrasyāpakarṣa eva syādityāśayaḥ | <hi rend="bold">na ca raseti |</hi> vādārthamarthavādaḥ | rasaśā-
<lb/>strasya hi pāradapraśaṃsātiśaye tātparyaṃ na tu vācyamaryādayā pratīyamānārthānusāreṇa
<lb/>vastusthitiḥ | yathā — api giriṃ śirasā bhindyāditi vākyasya śaktyatiśayaprati-
<lb/>pādane tātparyaṃ tadvat | evaṃ ca rasaśāsnaṃ pāradadhātustāvakorthavāda ityā-
<lb/>śayaḥ | arthavādatvāṅgīkāre hi rasaśāstrasya gauṇī vṛttiḥ svīkāryā syāt |
<lb/>sā cāgatikagatiḥ | tathā ca mukhyavṛttyārthapratipādane saṃbhavati sati gauṇyā
<lb/>vṛtteḥ kalpanamanyāyyamityabhiprāyeṇāha — <hi rend="bold">dehavedheti | khecarī gatiḥ |</hi>
<pb n="206"/>
<lb/>antarikṣamārgeṇa gamanam | <hi rend="bold">yathā loha iti |</hi> kartavyaḥ sevanīyaḥ | sūtakaḥ
<lb/>pāradaḥ | sa ca yathā lohe praviṣṭo lohaṃ divyarūpatāmāpādayati suvarṇatvaṃ
<lb/>prāpayati tathā dehe praviṣṭo dehaṃ divyarūpatāṃ prāpayati |
</p>
<p><hi rend="bold">vārtam |</hi> phalgu | tucchamityarthaḥ | <hi rend="bold">avārtam |</hi> satyam | avināśīti
<lb/>yāvat | <hi rend="bold">galiteti |</hi> sarvādhvavivakṣitaḥ | sarveṣu adhvasu prasthāneṣu vivakṣitaḥ |
<lb/>sarvadarśanasaṃmata ityarthaḥ | <hi rend="bold">yaditi |</hi> kāsaśvāsau rogaviśeṣau | khokalā — iti
<lb/>damā — iti ca prākṛtabhāṣāyāṃ prasiddhau | yaccharīraṃ jarayā jarjaritaṃ kāsādi-
<lb/>janyapīḍayā samākrāntaṃ ca ata eva yatra vidyamānānāmapi jñānendriyāṇāṃ gatiḥ
<lb/>kuṇṭhitā bhavati tādṛśaṃ śarīraṃ samādhau yogyaṃ na bhavatītyarthaḥ | <hi rend="bold">parataḥ |</hi> ṣoḍa-
<lb/>śavarṣānantaram | tāruṇye viṣayāsakto bhavatītyarthaḥ |
</p>
<p><hi rend="bold">kathamekāyatanatvamiti |</hi> evaṃ ca jīvanmuktaśabdaḥ śaśaśṛṅgādiśabdavada-
<lb/>saṃbhavadarthapratipādakaḥ syādityāśayaḥ | <hi rend="bold">sā kimiti |</hi> padaṃ vastu | muktirjñeyava-
<pb n="207"/>
<lb/>stuni niviśate na vā | muktirjñānaviṣayā svīkriyate na veti yāvat | <hi rend="bold">ajī-
<lb/>vata iti |</hi> mukterjñeyatve jñeyatvasya jñātṛsāpekṣatvānmuktasya jñātṛtvamavarjanīyam |
<lb/>tacca jīvata eva saṃbhavatīti jīvanmuktaśabdavācyārthopapattiḥ | na kevalamupapatti-
<lb/>mātram | kiṃ tu jīvanmuktireva muktirna tu videhamuktiḥ | uktavikatnpāsahatvā-
<lb/>diti bhāvaḥ | tadāha — <hi rend="bold">rasāṅketi |</hi> rasaśāstroktamārgānusāreṇaiva jīvanmuktatvaṃ
<lb/>saṃbhavati nānyathā | yadyapi bhinnabhinnayuktisamāśrayeṇa tatra tatra darśanāntareṣu
<lb/>jīvanmuktatve pramāṇāntarāṇi pradarśitāni tathāpi teṣvidaṃ jīvanmuktatvaṃ jñātṛjñeya-
<lb/>miti sarvatantreṣu saṃmataṃ viddhi | yaccājīvato jñānaṃ na saṃbhavatyato jñāturjīvana-
<lb/>mastyeva | tasmāddehanityatvaṃ na śaśaviṣāṇāyamānaṃ bhavatīti bhāvaḥ | <hi rend="bold">idam |</hi>
<lb/>dehanityatvam | śarīraṃ hi viśaraṇasvabhāvam | tacca nityaṃ kathaṃ bhavet | kvaci-
<lb/>ccharīrasya nityatvaṃ dṛṣṭaṃ cenna hi dṛṣṭenupapannaṃ nāmeti nyāyena kathaṃcitsvīkārya syā-
<lb/>dityāśayaḥ | <hi rend="bold">nṛpañcāsyo</hi> narasiṃhaḥ | <hi rend="bold">sacciditi |</hi> yadastyeveti sadā prakāśate
<lb/>tatsadityucyate | ata eva tasya cidrūpatvaṃ nityatvaṃ ca | atra narasiṃhaśarīrasya
<lb/>nityatvaṃ spaṣṭamevoktaṃ bhavati | tatratyaṭīkākṛduktiṃ pradarśayati — <hi rend="bold">nanvetaditi |</hi>
<lb/>ṭīkāyāṃ nanvetadityādirna saṃgacchata ityetatparyanta ākṣepagranthaḥ | śarīrasya sattvaṃ na
<lb/>saṃbhavatīti tadāśayaḥ | sanakādītyādiḥ kathamasatsyādityetatparyantastatsamādhāna-
<note>9|87 — mukti <foreign xml:lang="en">for</foreign> yukti <foreign xml:lang="en">D.</foreign></note>
<pb n="208"/>
<lb/>granthaḥ | pratyakṣaśrutipurāṇarūpapramāṇatrayeṇa śarīrasya sattvaṃ siddhaṃ bhavatīti tadbhāvaḥ |
</p>
<p><hi rend="bold">kāśyādīti |</hi> tathā coktam —
</p>
<p><lg><l>jyotirmayaṃ mahāliṅgaṃ kailāsanagare priye |</l>
<l>tasyaiva ṣoḍaśāṃśaikaḥ kāśyāṃ viśveśvaraḥ sthitaḥ ||</l></lg>
</p>
<p><lg><l>pūrṇaliṅgaṃ maheśāni śivabījaṃ na cānyathā |</l></lg> iti |
</p>
<p>tathā
</p>
<p><lg><l>pāradaṃ parameśāni brahmaviṣṇuśivātmakam |</l>
<l>yo yajetpāradaṃ liṅgaṃ sa eṣa śambhuravyayaḥ ||</l></lg> iti ca |
</p>
<p>sūtasaṃhitāyāmapi —
</p>
<p><lg><l>saṃsthāpya śrībāṇaliṅgaṃ ratnakoṭiguṇaṃ bhavet |</l>
<l>rasaliṅge tato bāṇātphalaṃ koṭiguṇaṃ smṛtam ||</l></lg>
</p>
<p><lg><l>guṇāṃstu rasaliṅgasya vaktuṃ śaknoti śaṃkarī |</l>
<l>siddhayo rasaliṅge syuraṇimādyāḥ susaṃsthitāḥ ||</l></lg> iti |
</p>
<pb n="209"/>
<p><hi rend="bold">pramādāditi |</hi> yatra rasanindāśravaṇasaṃbhavastatra na gantavyam | kadāci-
<lb/>danavadhānena rasanindā karṇapathaṃ gatā cecchivaṃ smaredityarthaḥ ||
</p>
<trailer>iti sarvadarśanasaṃgrahavyākhyāyāṃ darśanāṅkurābhidhāyāṃ raseśvaradarśanaṃ samāptam ||</trailer>
</div>
<div n="10">
<pb n="210"/>
<p><hi rend="bold">aulūkyadarśanamiti |</hi> idameva kaṇādadarśanamiti vaiśeṣikadarśanamiti ca
<lb/>vyapadiśyate | kaṇādo hyatra sūtraṃ cakāra | kaṇādaṛṣirhi kāpotīṃ vṛttimanutiṣṭha-
<lb/>nrathyānipatitāṃstaṇḍulakaṇānādāya pratyahamāhāraṃ cakāra | ataḥ sa kaṇāda iti
<lb/>kaṇabhakṣa iti vā nāmnā prasiddhimavāpa | ayamevaulūkyaḥ | ulūkasyarṣerapatyamau-
<lb/>lūkyaḥ | kaśyapagotrotpannoyamityāhuḥ | tapasvine kaṇādamunaye svayamīśvara ulū-
<lb/>karūpadhārī pratyakṣībhūya padārthaṣaṭkamupadideśetyapyaitihyaṃ śrūyate | tatopyasya darśa-
<lb/>nasyaulūkyadarśanamiti prasiddhiḥ | gautamena hi pramāṇādiṣoḍaśapadārthānāṃ tattva-
<lb/>jñānānmokṣaprāptirityuktaṃ nyāyaśāstre | tattu kaṇādasya saṃmatameva | paraṃ tvasmiñja-
<lb/>gati vidyamānānāṃ padārthānāṃ madhye ke dharmiṇaḥ katividhāśca te tathā ke dharmāḥ
<lb/>kiyantaśca te ityevaṃ mitho'saṃkīrṇarūpeṇa yāvanna padārthajñānaṃ tāvatsādharmyavaidharmya-
<lb/>jñānābhāvena sāhacaryaniyamarūpavyāptijñānaṃ na sulabhamityato dravyaguṇādibhedena
<lb/>saptaiva padārthā iti niścityāsya dravyasyedaṃ svarūpameta eva ca tasya guṇā ityādi
<lb/>sarvaṃ suvyavasthitaṃ kaṇādaḥ pratyapādayat | ata īdṛśaṃ viśeṣamuddiśya pravṛttatvādi-
<lb/>daṃ vaiśeṣikaśāstramiti gīyate | asmiñchāstre pratyakṣamanumānaṃ ceti pramāṇadvayame-
<lb/>veti śrīdharamatānusāriṇaḥ | pratyakṣamanumānaṃ śabdaśceti pramāṇatrayamiti vyoma-
<lb/>śivācāryāḥ | itareṣāṃ pramāṇānāmanumānentarbhāvaḥ | anupalabdhestu pratyakṣenta-
<lb/>rbhāva iti bodhyam |
</p>
<p><hi rend="bold">iha khalviti |</hi> akhilo hi vicāraśīlo janturduḥkhaṃ hātumicchati |
<lb/>duḥkhasya svabhāvataḥ pratikūlavedanīyatvena sarvānubhavasiddhatayā hātavyatvāt |
<lb/>duḥkhahānopāyaśca parameśvarasākṣātkāra eva nānyaḥ |
</p>
<p>tamevaṃ viditvāti mṛtyumeti nānyaḥ panthā vidyateyanāya (śve. 3 | 8)
<lb/>iti śruteriti bhāvaḥ | <hi rend="bold">yadeti |</hi> yathā carmaveṣṭanavadākāśaveṣṭanaṃ na kadāpi saṃbha-
<pb n="211"/>
<lb/>vati tathā parameśvarajñānaṃ vinānyenopāyena duḥkhavināśaḥ kadāpi na saṃbhavatīti
<lb/>tātparyam | <hi rend="bold">āgameneti |</hi> guroḥ sakāśātparameśvarasvarūpasya tadguṇānāṃ cāgamena
<lb/>śravaṇam | śrutasyārthasya dṛḍhapratipattayenumānānusāreṇa yuktipūrvakaṃ svamanasi
<lb/>cintanam | śrutasya matasya cārthasya dhyānābhyāsavaśena punaḥ punaḥ svānte
<lb/>bhāvanā | evaṃ prakāratrayeṇa svabuddhiṃ parameśvaraviṣayiṇīṃ kalpayannuttamaṃ yogaṃ labhata
<lb/>ityarthaḥ | <hi rend="bold">tatra mananamiti |</hi> taduktamudayanācāryaiḥ —
</p>
<p><lg><l>nyāyacarceyamīśasya mananavyapadeśabhāk |</l>
<l>upāsanaiva kriyate śravaṇānantarāgatā ||</l></lg> (kusu. 1 | 13) iti |
<lb/>nyāyena carcānumitirūpā | sā ca śravaṇottarakālabhavamananarūpā īśasyopā-
<lb/>sanaiveti tadarthaḥ | <hi rend="bold">vyāptijñāneti |</hi> vyāptisvarūpaṃ prāṅnirūpitam (da. 1
<lb/>paṃ. 71) | <hi rend="bold">padārthaṣaṭkam |</hi> dravyaguṇakarmasāmānyaviśeṣasamavāyarūpam |
<lb/><hi rend="bold">athāta iti |</hi> athaśabda ānantaryārthaḥ śrutyā ca maṅgalaprayojanopi bhavati |
<lb/>śiṣyajijñāsānantaraṃ yataḥ śravaṇādipaṭavosūyārahitāśca śiṣyā upasannā ataḥ-
<lb/>kāraṇājjñānanidānaṃ dharmaṃ nirūpayiṣyāma iti sūtrārthaḥ | dharmasvarūpaṃ tu yatobhyu-
<lb/>dayaniḥśreyasasiddhiḥ sa dharmaḥ (ka. sū. 1 | 1 | 2) iti sūtre pratipāditam | abhyu-
<lb/>dayaḥ svargastattvajñānaṃ vā | niḥśreyasaṃ mokṣaḥ | <hi rend="bold">daśalakṣaṇyāmiti |</hi> daśānāṃ
<lb/>lakṣaṇānāṃ samāhāro daśalakṣaṇī | lakṣaṇaśabdodhyāyavācī | kecidantevāsino
<lb/>vidhivadadhītavedavedāṅgā anasūyakāḥ saṃpannaśravaṇā mananārthaṃ paramakāruṇikaṃ bhaga-
<lb/>vantaṃ kaṇādamahārṣiṃ vidhivadupaseduḥ | tataḥ sa muniḥ sūtrāṇāṃ daśādhyāyīṃ viracya
<lb/>tānupadideśa | tatra pratyadhyāyamāhnikadvayam |
</p>
<p><hi rend="bold">samaveteti |</hi> samavetāḥ samavāyasaṃbandhena vidyamānā ye sakalāḥ padārthāḥ
<pb n="212"/>
<lb/>padārthaṣaṭkamadhye samavāyabhinnā dravyādayaḥ pañca teṣāṃ kathanamityarthaḥ | samavāyasya
<lb/>samavāyāntarāṅgīkāreṇavasthā syādataḥ samavāyo na samavetaḥ | tatra dravyaṃ
<lb/>svāvayaveṣu samavetam | guṇāḥ karmāṇi ca dravyeṣu samavetāni | sāmānyaṃ jātiḥ |
<lb/>sā ca dravyaguṇakarmasu triṣu samavetā | viśeṣāśca nityadravyeṣu samavetāḥ |
<lb/>yadyapi niravayavāḥ paramāṇavo na kvāpi samavetā evamākāśādayopi tathāpi
<lb/>samavetatvamityasya samavāyasaṃbandhavattvamityarthe tātparyaṃ bodhyam | <hi rend="bold">jātimaditi |</hi>
<lb/>jātimatāṃ dravyaguṇakarmaṇāṃ nirūpaṇamityarthaḥ | <hi rend="bold">tadupayogīti |</hi> śarīravivecano-
<lb/>payogibhūtaṃ paramāṇukāraṇatvādikam | <hi rend="bold">śrauteti |</hi> śrutipratipāditetyarthaḥ |
<lb/><hi rend="bold">cāturāśramyeti |</hi> catvāra āśramāścāturāśramyam | guṇavacana (pā. sū. 5 | 1 |
<lb/>124) iti sūtre caturvarṇādīnāṃ svārtha upasaṃkhyānam — iti vārtikena caturāśrama-
<lb/>śabdātsvārthe ṣyañpratyayaḥ | <hi rend="bold">tathāvidhe |</hi> āhnikadvayayukte | <hi rend="bold">buddhinirapekṣeti |</hi>
<lb/>rūparasādayo guṇā buddhinirapekṣāḥ | dvitvaparatvāparatvapṛthaktvādayo buddhisāpekṣāḥ |
<note>10|22 — sādhāraṇa <foreign xml:lang="en">for</foreign> mānasa. <foreign xml:lang="en">D.</foreign></note>
</p>
<pb n="213"/>
<p><hi rend="bold">tatroddeśa iti |</hi> nāmamātreṇa vastusaṃkīrtanamuddeśaḥ | yathā dravyaguṇakarmasā-
<lb/>mānyaviśeṣasamavāyāḥ padārthā iti | lakṣaṇaṃ tu tattadasādhāraṇadharmavacanam |
<lb/>yathā guṇavattvaṃ dravyatvamityādi | yathālakṣitasyaitallakṣaṇamupapadyate na veti
<lb/>vicāraḥ parīkṣā | <hi rend="bold">vibhāgāpekṣayeti |</hi> uddiṣṭānāṃ dravyādīnāmavāntarabhedakathanaṃ
<lb/>vibhāgaḥ | yathā pṛthivyādibhedena dravyaṃ navavidhamityādiḥ | tathā coddeśo vibhāgo
<lb/>lakṣaṇaṃ parīkṣā ceti caturvidhāsya śāstrasya pravṛttiriti vaktavyaṃ na tu trivi-
<lb/>dhetīti śaṅkakāśayaḥ | <hi rend="bold">viśeṣoddeśarūpatveti |</hi> tathā coddeśo dvividhaḥ sāmā-
<lb/>nyoddeśo viśeṣoddeśaśca | dravyaguṇādayaḥ ṣaṭpadārthā iti sāmānyoddeśaḥ | pṛthi-
<lb/>vyādīni navadravyāṇi rūpādayaścaturviṃśatiguṇā ityādirviśeṣoddeśaḥ | <hi rend="bold">kimatreti |</hi>
<lb/>prathamaṃ dravyasyoddeśastato guṇasyetyādikrame kiṃ kāraṇamityarthaḥ | <hi rend="bold">samasteti |</hi>
<lb/>ādau dharmiṇi vijñāte tato dharmā vijñātuṃ śakyante | yathā vijñāte manuṣye
<lb/>tadgatāḥ sthaulyakārśyādayaḥ | ata eva dharmāpekṣayā tadādhārabhūtasya dharmiṇaḥ
<lb/>prādhānyam | dravyādipadārthaṣaṭkamadhye guṇādīnāṃ pañcānāṃ sākṣātparaṃparayā vā
<lb/>dravyamādhāraḥ | tatra guṇakarmaṇoḥ sākṣādādhāraḥ | jātestu dravyatvapṛthivītvaghaṭa-
<lb/>tvādikāyāḥ sākṣāt | guṇakarmagatāyā guṇatvakarmatvādijātestu guṇakarmadvārā
<lb/>paraṃparayā | viśeṣāṇāṃ sākṣāt | samavāyasya tu kvacitsākṣātkvacidguṇādidvārā |
<lb/>tathā ca sarvādharatvena prādhānyāddravyasya prathamamuddeśaḥ | rūpādīnāṃ dravyadharmāṇāṃ
<lb/>dravyāpekṣayā aprādhānyādguṇatvam | guṇaśabdasyāpradhānavācitvāt | yadyapi guṇa-
<lb/>karmādīnāṃ pañcānāmapyaprādhānyaṃ samaṃ tathāpi vaiśeṣikāṇāṃ rūparasādiṣveva sāṃke-
<lb/>tikī guṇasaṃjñā | guṇādipañcakamadhye viśeṣasamavāyayorna kvāpi pratyakṣamiti
<lb/>tayoścaramaṃ nirdeśaḥ | guṇakarmajātīnāṃ madhye guṇakarmaṇorjātyāśrayatvena jātyape-
<lb/>kṣayā prādhānyāttataḥ pūrvaṃ nirdeśaḥ | guṇakarmaṇormadhye guṇasya sakaladravyavṛttitvā-
<pb n="214"/>
<lb/>tpūrvamupasthitiḥ | karmaṇastu katipayadravyavṛttitvena paścādupasthitiḥ | ato
<lb/>guṇasya pūrvaṃ nirdeśaḥ paścātkarmaṇaḥ | karma hi nākāśādiṣu caturṣu vibhudravyeṣu
<lb/>saṃbhavati | calanātmakasya karmaṇasteṣvaṅgīkāre vibhutvasyaiva bhaṅgāpatteḥ | yadyapi
<lb/>guṇā api na sarve sarvadravyeṣu vidyante | pṛthivyādiṣu buddhyādīnāmasaṃbhavāt |
<lb/>ākāśādiṣu ca rūparasādīnāmasaṃbhavāt | tathāpi guṇatvena rūpeṇa guṇānāṃ
<lb/>sakaladravyavṛttitvamavyāhatameveti bhāvaḥ |
</p>
<p><hi rend="bold">nañartheti |</hi> nañartho niṣedhaḥ | tadullikhitā dhīrnāstītyevamabhāvarūpeṇa
<lb/>jāyamānaḥ pratyayaḥ | tādṛśapratyayaviṣayībhūtaḥ saptamaḥ padārtho'bhāvarūpostu nāma |
<lb/>astītyevaṃ bhāvarūpeṇa pratīyamānāstu dravyādayaḥ ṣaḍeveti | <hi rend="bold">niyamavyavacche-
<lb/>dyamiti |</hi> ṣaḍevetyevakāreṇa yaḥ saptamaḥ padārtho vyāvartyate sa pramāṇasiddhosti
<lb/>vā na veti vikalpaḥ | <hi rend="bold">pramitatve |</hi> pramāṇasiddhatve | <hi rend="bold">kathaṃtarāmiti |</hi> sutarāṃ
<lb/>niṣedhāsaṃbhava ityarthaḥ | pratiyogipramitiṃ vinā niṣedhānupapatteḥ | <hi rend="bold">na hīti |</hi>
<lb/>prekṣāvānvicāraśīlaḥ | mūṣikasya viṣāṇaṃ śṛṅgaṃ vandhyāyā apatyamiva loketya-
<lb/>ntāsaṃbhavi | tathā ca nedaṃ mūṣikaviṣāṇaṃ nāyaṃ vandhyāputra ityevaṃ kadācidunmatto
<lb/>brūyānna tu vicāraśīlaḥ kaścit | mūṣikaśabdo mūṣakaparyāyaḥ | muṣerdīrghaśca
<lb/>(uṇā. sū. 2 | 42) itisūtreṇa kikanpratyayaḥ | <hi rend="bold">saptamatayeti |</hi> na kevalasya
<lb/>saptamasya niṣedhaḥ | nāpi kevalasya bhāvasya | kiṃ tu saptamatvaviśiṣṭasya bhāvasya |
<lb/>kevalaḥ saptamondhakārādiḥ pratīyate | kevalo bhāvaśca śaktisādṛśyādiḥ pratī-
<lb/>yate | evaṃ bhāgaśaḥ pratiyogipramitiḥ | niṣedhastu viśiṣṭena rūpeṇa | na hi yenaiva
<lb/>rūpeṇa niṣedhastenaiva rūpeṇa pratiyogipramitirapekṣyata iti rājājñāsti | tathā ca
<lb/>yadyapyandhakāraḥ saptamosti tathāpi na sa bhāvaḥ | tasya tejo'bhāvarūpatvāt |
<lb/>tathā yadyapi śaktisādṛśyādirbhāvaḥ padārthosti tathāpi na sa saptamaḥ | ṣaṭsvanta-
<lb/>rbhāvāt | tathā hi — dāhaśaktipratibandhakena maṇyādinā yuktasya karatalasyāgnisaṃ-
<lb/>yoge satyapi dāho na jāyate | kevalasya tu jāyate | tathā ca śaktiratiriktaḥ
<pb n="215"/>
<lb/>padārthaḥ svīkārya iti cet — naitadyuktam | agneryā dāhaṃ prati kāraṇatā saiva śaktiḥ |
<lb/>pratibandhakābhāvo hi kāryamātre kāraṇamastyeva | tathā ca kimatiriktaśaktika-
<lb/>lpanayā | evaṃ sādṛśyamapi na padārthāntaram | kiṃ tu tadbhinnatve sati tadgatadharma-
<lb/>vattvameva | <hi rend="bold">kṛtam |</hi> alam |
</p>
<p><hi rend="bold">dravyatvaṃ nāmeti |</hi> gaganaṃ cāravindaṃ ceti dvandvaḥ | dvandvānte śrūyamāṇasya
<lb/>samavetapadasya pratyekaṃ saṃbandhaḥ | gaganasamavetatve satyaravindasamavetatve
<lb/>ca satītyarthaḥ | dravyatvaṃ hi pṛthivyādiṣu navadravyeṣu vartamānaṃ gaganepi vartateravi-
<lb/>ndepi ca vartate | aravindasya pṛthivyantargatatvāt | aravindaṃ kamalam | nityaṃ ca
<lb/>dravyatvam | jāternityatvāt | tathā gandhāsamavetaṃ ca | gandho hi guṇaḥ |
<lb/>dravyatvaṃ ca dravyeṣveva vartate na guṇeṣu | atra gaganasamavetatve satītyasyābhāve
<lb/>pṛthivītvetivyāptiḥ | pṛthivītvaṃ hyaravindasamavetaṃ nityaṃ ca | tathā gandhasamā-
<lb/>nādhikaraṇamapi gandhe na vidyata iti gandhāsamavetaṃ ca bhavati | kiṃ tu gaganasa-
<lb/>mavetaṃ na bhavati | pṛthivītvasya pṛthivīmātraniṣṭhatvāt | aravindasamavetatve
<lb/>satītyasyābhāve gaganagataikatvasaṃkhyāyāmativyāptiḥ | sā hi gaganasamavetā |
<lb/>nityā ca | nityagatasyaikatvasya nityatvāt | gandhe ca na vidyate | guṇe guṇāna-
<lb/>ṅgīkārāt | kiṃ tvaravindasamavetā na bhavati | yadyapyaravindepyekatvaṃ vartate
<lb/>tathāpi tadgaganagataikatvāpekṣayā bhinnameva | nityatve satītyasyābhāve gananāravi-
<lb/>ndetyetadubhayagatadvitvasaṃkhyāyāmativyāptiḥ | sā hi gaganasamavetāravindasamavetā
<lb/>gandhāsamavetā ca bhavati kiṃ tu na nityā | dvitvādisaṃkhyāyāḥ sarvatrāpekṣābu-
<lb/>ddhijanyatvenānityatvāt | gandhāsamavetatvamityasyābhāve dravyaguṇakarmetyetattritaya-
<lb/>niṣṭhāyāṃ sattāyāmativyāptiḥ | sā hi gaganeravinde ca vartate nityā ca | kiṃ tu
<lb/>guṇeṣvapi vartate | ato gandhāsamavetā na bhavati | <hi rend="bold">guṇatvaṃ nāmeti |</hi> samavā-
<lb/>yikāraṇāsamavetā tathā asamavāyikāraṇabhinnasamavetā sattāyāḥ sākṣādvyāpyā
<lb/>ca yā jātistadeva guṇatvamityarthaḥ | dravyaguṇakarmetyetattritayaniṣṭhāyāḥ sattāyāḥ
<lb/>sākṣādvyāpyaṃ dravyatvaṃ guṇatvaṃ karmatvaṃ ceti jātitrayameva | pṛthivītvādikaṃ tu
<lb/>dravyatvasya sākṣādvyāpyaṃ bhavati sattāyāstu paraṃparayā | bhavati ca guṇatvaṃ sama-
<lb/>vāyikāraṇāsamavetam | samavāyikāraṇaṃ hi dravyameva | tatra guṇatvasyāvidyamāna-
<pb n="216"/>
<lb/>tvāt | guṇatvaṃ guṇa eva vartate na tu dravye | tathā guṇatvamasamavāyikāraṇabhinna-
<lb/>samavetamapi bhavati | asamavāyikāraṇabhinnā ātmaviśeṣaguṇāḥ | teṣāṃ kutrā-
<lb/>pyasamavāyikāraṇatvābhāvāt | tanniṣṭhaṃ ca guṇatvam | atra samavāyikāraṇāsa-
<lb/>maveteti padābhāve dravyatvetivyāptiḥ | bhavati ca dravyatvaṃ sattāyāḥ sākṣādvyā-
<lb/>pyamasamavāyikāraṇabhinne dravye samavetaṃ ca | dravyasya kutrāpyasamavāyikāraṇa-
<lb/>tvābhāvāt | kiṃ tu samavāyikāraṇāsamavetaṃ na bhavati | samavāyikāraṇe dravye
<lb/>vidyamānatvāt | asamavāyikāraṇabhinnasamaveteti padābhāve karmatvetivyāptiḥ |
<lb/>karmatvaṃ hi samavāyikāraṇe dravye na vartata iti samavāyikāraṇāsamavetaṃ sattāyāḥ
<lb/>sākṣādvyāpyaṃ ca | kiṃ tvasamavāyikāraṇabhinnasamavetaṃ na bhavati | sarveṣāṃ karmaṇāṃ
<lb/>saṃyogaṃ prati vibhāgaṃ prati vā asamavāyikāraṇatvasyāvarjanīyatvenāsamavāyikāra-
<lb/>ṇabhinnasya karmaṇo'bhāvāt | sattāsākṣādvyāpyeti padānuktau jñānatvādāvati-
<lb/>vyāptiḥ | jñānatvaṃ hi jñāna eva na samavāyikāraṇe dravya iti bhavati samavā-
<lb/>yikāraṇāsamavetam | ātmaviśeṣaguṇānāṃ jñānādīnāṃ kutrāpyasamavāyikāraṇa-
<lb/>tvābhāvenāsamavāyikāraṇabhinne jñāne samavetaṃ ca | kiṃ tu tajjñānatvaṃ guṇatvasya
<lb/>sākṣādvyāpyaṃ na tu sattāyāḥ | samavāyikāraṇāsamavāyikāraṇabhinnasamaveteti
<lb/>pāṭhe yatsamavāyikāraṇaṃ na bhavati nāpyasamavāyikāraṇaṃ bhavati tatsamavetetyartho
<lb/>bodhyaḥ | dravyatvaṃ tu samavāyikāraṇabhinnasamavetaṃ kvāpi na bhavati | dravyamātrasya
<lb/>niyamena samavāyikāraṇatvadarśanāt | īśvaropyasmadapekṣābuddhijanye jīveśvaragata-
<lb/>dvitve samavāyikāraṇaṃ bhavatyeva | <hi rend="bold">karmatvaṃ nāmeti |</hi> nityeṣu padārtheṣu yadasama-
<lb/>vetatvaṃ samavāyasaṃbandhenāvidyamānatvaṃ tena sahitā yuktā | nityapadārtheṣvavidyamā-
<lb/>neti yāvat | tādṛśī sattāyāḥ sākṣādvyāpyā ca yā jātistadeva karmatvamityarthaḥ |
<lb/>dravyatvajātirnityeṣu paramāṇvākāśādiṣu samavetā | tathā guṇatvajātirapi
<lb/>nityeṣu jalādiparamāṇuniṣṭheṣu rūpādiguṇeṣu paramātmaniṣṭhajñānādiguṇeṣu ca sama-
<lb/>vetā | ato nityāsamavetā na bhavatīti tayorvyudāsaḥ | karma tu na kiṃcidapi
<lb/>nityam | kiṃ tu sarvaṃ karmānityameva | tathā ca karmatvajātirnityāsamavetā bhavati |
<lb/>nityasamavetatvarahiteti vā pāṭhaḥ | <hi rend="bold">sāmānyamiti |</hi> pradhvaṃsasya vināśasya yaḥ
<lb/>pratiyogī vināśī padārthastasya bhāvaḥ pradhvaṃsapratiyogitvaṃ vināśitvam | tena
<lb/>rahitamavināśi | tathā anekeṣu samavetaṃ ca yattatsāmānyaṃ jātirityarthaḥ |
<pb n="217"/>
<lb/><hi rend="bold">viśeṣa iti |</hi> anyonyābhāvaḥ paramāṇvādīnāṃ mitho bhedastadvirodhinā sāmānyena
<lb/>jātyā rahitaḥ samavāyasaṃbandhena vidyamānaśca yaḥ sa viśeṣaḥ | sāmānyarahita
<lb/>ityuktyā sāmānyavatāṃ dravyaguṇakarmaṇāṃ vyāvṛttiḥ | samaveta ityuktyā samavā-
<lb/>yasya vyāvṛttiḥ | samavāyasya samavāyāntarābhāvena tasya samavetatvābhāvāt |
<lb/>anyonyābhāvavirodhītyanena sāmānyavyāvṛttiḥ | yadyapi sāmānyaṃ svataḥ sāmā-
<lb/>nyarahitameva tathāpi na tasya sāmānyarāhityamanyonyābhāvavirodhitvena | kiṃ tva-
<lb/>navasthādoṣeṇa | viśeṣeṣu tu yadi viśeṣatvarūpaṃ sāmānyaṃ svīkriyeta tarhi viśe-
<lb/>ṣāṇāṃ viśeṣatvameva na syāditi rūpahānireva syāt | sarveṣāṃ sāmyāpātāt |
<lb/>tataśca svāśrayeṣvanyonyābhāvapratītijanakatvaṃ teṣāṃ vyāhanyeta | atasteṣāṃ sāmā-
<lb/>nyarāhityamanyonyābhāvavirodhitvenaiveti | <hi rend="bold">samavāyastviti |</hi> yasya saṃbandhasya
<lb/>samavāyo nāsti tādṛśo yaḥ saṃbandhaḥ sa samavāya ityarthaḥ | saṃyogasaṃbandhasya
<lb/>pāribhāṣikaguṇatvena tasya saṃyogiṣu samavāyasaṃbandhena vidyamānatvāttadvyudāsaḥ |
</p>
<p><hi rend="bold">pṛthivītvaṃ nāmeti |</hi> pākajaṃ yadrūpaṃ tatsamānādhikaraṇībhūtā dravyatvasya sākṣā-
<lb/>dvyāpyā yā jātistadeva pṛthivītvamityarthaḥ | pākastejaḥsaṃyogaḥ | tena hi
<lb/>pṛthivyāṃ rūpādiguṇānāṃ parāvṛttirdṛśyate | yathā tejaḥsaṃyogena pakva āmraphale
<lb/>pītarūpādikam | naivaṃ jalādau | jalegnisaṃyogenoṣṇasparśabhānepi na tatratyasya
<lb/>śītasparśasya parāvṛttiḥ | uṣṇatā tvaupādhikī jale praviṣṭānāmagnikaṇānāmeva |
<lb/>uṣṇatāpratītikālepi jalaṃ vastutaḥ śītameva | tadānīṃ śītasparśo na bhāsata
<lb/>ityanyat | jalatvādāvativyāptivāraṇāya pākajarūpasamānādhikaraṇetyuktiḥ |
<lb/>atredaṃ bodhyam — yasyā jāterlakṣaṇaṃ vidheyaṃ tadbhinnāḥ sarvā jātayo lakṣaṇaghaṭakaiḥ
<lb/>padairvyāvartanīyāḥ | tāśca dvividhāḥ | lakṣyabhūtajātyā samānādhikaraṇāstadvyadhi-
<lb/>karaṇāśca | ādyā api dvividhāḥ | lakṣyabhūtajātervyāpyāstadvyāpikāśca | tatra
<lb/>pākajarūpasamānādhikaraṇetyanena pṛthivītvavyadhikaraṇānāṃ jalatvādīnāṃ vyāvṛttiḥ |
<lb/>vyāpyānāṃ vyāpikānāṃ ca dvividhānāmapi samānādhikaraṇajātīnāṃ dravyatvasākṣā-
<lb/>dvyāpyeti padena vyāvṛttiḥ | pṛthivītvavyāpakajāterdravyatvasya sattāyāśca dravyatvavyā-
<lb/>pyatvābhāvāt | pṛthivītvavyāpyānāṃ ghaṭatvādijātīnāṃ dravyatvavyāpyatvepi
<pb n="218"/>
<lb/>sākṣādvyāpyatvaṃ nāstīti | <hi rend="bold">aptvamiti |</hi> aptvavyadhikaraṇānāṃ pṛthivītvā-
<lb/>dīnāṃ jātīnāṃ saritsāgarasamavetatve satītyanena nirāsaḥ | tathāptvavyāpyānāṃ
<lb/>sarittvasāgaratvasarastvādīnāṃ ca tenaiva nirāsaḥ | sarittvasya sāgarasamavetatvābhā-
<lb/>vāt | sāgaratvasya ca saritsamavetatvābhāvāt | sarastvādīnāṃ tvanyatarasminnapi
<lb/>na samavetatvam | aptvavyāpakasya dravyatvasya sattāyāśca jvalanāsamavetapadena
<lb/>nirāsaḥ | <hi rend="bold">tejastvamiti |</hi> cāmīkaraṃ suvarṇam | tacca tejoviśeṣa eva | pada-
<lb/>kṛtyaṃ pūrvavadbodhyam | <hi rend="bold">tvagindriyeti |</hi> tvagindriyasya vāyavīyatvāttatsamavetā
<lb/>dravyatvasya sākṣādvyāpyā jātirvāyutvamityarthaḥ | <hi rend="bold">ākāśeti |</hi> ākāśatvakāla-
<lb/>tvadiktvāni na dravyatvāparajātayaḥ | teṣāmekaikavyaktivṛttitvena jātitvasyaivā-
<lb/>bhāvāt | <hi rend="bold">saṃyogājanyeti |</hi> saṃyogājanyo janyaśca yo viśeṣaguṇastatsamānā-
<lb/>dhikaraṇasya viśeṣasya yadadhikaraṇaṃ tadevākāśam | viśeṣāṇāṃ nityadravyavṛttitvādā-
<lb/>kāśe kaścana viśeṣostyeva | sa ca viśeṣaguṇena śabdena saha samānādhikaraṇaḥ |
<lb/>śabdasyākāśavṛttitvāt | śabdaścānityatvājjanyaḥ | saṃyogājanyopi bhavati |
<lb/>vibhāgajasya śabdajasya ca śabdasya sattvāt | atra viśeṣādhikaraṇamityuktyā
<lb/>dvyaṇukatryaṇukādīnāmanityadravyāṇāṃ guṇakarmādīnāṃ ca nirāsaḥ | viśeṣāṇāṃ
<lb/>nityadravyamātravṛttitvāt | pṛthivīparamāṇugatā rūpādayo viśeṣaguṇā janyā api
<lb/>na saṃyogājanyāḥ | teṣāṃ pākajatvāt | pākastejaḥsaṃyogaḥ | jalatejovāyupara-
<lb/>māṇugatā viśeṣaguṇāstu na janyāḥ | dikkālayormanasi ca na viśeṣaguṇaḥ kaścit |
<lb/>paramātmaniṣṭhā buddhyādayo viśeṣaguṇā na janyāḥ | jīvātmaniṣṭhāstu buddhyādayo
<lb/>janyā api na saṃyogājanyāḥ | teṣāṃ manaḥsaṃyogajanyatvāt | tadevamākāśamevai-
<lb/>kamīdṛśaṃ pariśiṣyate | śabdaguṇakamākāśamityuktyaiva nirvāhe saṃyogājanyetyādyu-
<lb/>ktirvaicitryaviśeṣasphoraṇārthā | viśeṣādhikaraṇatvena keṣāṃ mithaḥ sādharmyaṃ viśeṣaguṇa-
<lb/>samānādhikaraṇaviśeṣādhikaraṇatvena ca keṣāṃ sādharmyamityādijñānaṃ hyanumāne
<pb n="219"/>
<lb/>vyāptyudāharaṇapradarśanāyopayujyata iti | <hi rend="bold">vibhutve satīti |</hi> digasamavetaṃ yatpa-
<lb/>ratvasyāsamavāyikāraṇaṃ tadādhārabhūto yo vibhuḥ padārthaḥ sa kāla ityarthaḥ | paratvaṃ
<lb/>dvividham — samīpavastvapekṣayā dūravastuni vidyamānaṃ kaniṣṭhāpekṣayā jyeṣṭhe vidya-
<lb/>mānaṃ ca | ādyasyāsamavāyikāraṇaṃ digvastunoḥ saṃyogaḥ | ayaṃ diksamavetaḥ |
<lb/>saṃyogasya dviṣṭhatvāt | dvitīyasyāsamavāyikāraṇaṃ kālavastunoḥ saṃyogaḥ | ayaṃ
<lb/>digasamavetaḥ kālasamavetaḥ | jyeṣṭhetivyāptivāraṇāya vibhutve satīti | saṃyogasya
<lb/>dviṣṭhatvena kāle jyeṣṭhe ca sattvāt | ākāśātmanorativyāptivāraṇāya paratveti |
<lb/>diśyativyāptivāraṇāya digasamaveteti | taccāsamavāyikāraṇasya viśeṣaṇam |
<lb/><hi rend="bold">akālatva iti |</hi> kālabhinnā viśeṣaguṇarahitā mahatī ca yā saiva digityarthaḥ |
<lb/>kāletivyāptivāraṇāyākālatve satīti | ākāśātmanorativyāptivāraṇāyāvi-
<lb/>śeṣaguṇeti | manasyativyāptivāraṇāya mahatīti | <hi rend="bold">ātmatvamanastve iti |</hi>
<lb/>lakṣaṇamityanukṛṣyate | tacca vacanavipariṇāmenātra dvivacanāntaṃ satsaṃbadhyate |
<lb/><hi rend="bold">ātmatvaṃ nāmeti |</hi> mūrtadravyeṣvasamavetā dravyatvavyāpyā yā jātistadevātma-
<lb/>tvamityarthaḥ | pṛthivyaptejovāyumanāṃsi pañca mūrtadravyāṇi | teṣu pṛthivītvādirjā-
<lb/>tirvartate | paraṃ tu sā mūrtasamaveteti tannirāsaḥ | ākāśakāladiśāṃ caikaikavyakti-
<lb/>katvātteṣu jātireva nāsti | tathā cedṛśyātmatvajātireva | <hi rend="bold">manastvaṃ nāmeti |</hi>
<lb/>dravyasamavāyikāraṇatvena rahitā yeṇavasteṣu samavetā dravyatvavyāpyā yā jāti-
<lb/>stadeva manastvatityarthaḥ | pṛthivyaptejovāyūnāṃ paramāṇavastattaddvyaṇukasamavāyikāra-
<lb/>ṇabhūtā iti te dravyasamavāyikāraṇatvena rahitā na bhavanti | ātmānastu
<lb/>vibhava eva nāṇavaḥ | manāṃsi tvaṇūnyeva |
</p>
<p><hi rend="bold">kaṇṭhoktā iti |</hi> rūparasagandhasparśāḥ saṃkhyāḥ parimāṇāni pṛthaktvaṃ saṃyoga-
<lb/>vibhāgau paratvāparatve buddhayaḥ sukhaduḥkhe icchādveṣau prayatnāśca guṇāḥ (ka. sū.
<lb/>1 | 1 | 6) iti sūtre kaṇādenoktāḥ | tatraiva sūtrenuktasamuccayārthakena cakāreṇa
<pb n="220"/>
<lb/>gṛhītā gurutvādayaḥ saptetyevaṃ caturviṃśatirguṇāḥ | adṛṣṭaśabdena dharmādharmayordvayorgraha-
<lb/>ṇam | <hi rend="bold">rūpatvamiti |</hi> nīle rūpaviśeṣe samavetā guṇatvasya sākṣādvyāpyā yā
<lb/>jātistadeva rūpatvamityarthaḥ | rasatvādijātayastu na nīlasamavetāḥ | sattā tu na
<lb/>guṇatvavyāpyā | nīlatvajātistu na guṇatvasya sākṣādvyāpyeti bhāvaḥ |
</p>
<p><hi rend="bold">bhramaṇeti |</hi> taduktaṃ bhāṣāparicchede —
</p>
<p><lg><l>bhramaṇaṃ recanaṃ syandanordhvajvalanameva ca |</l>
<l>tiryaggamanamapyatra gamanādeva labhyate ||</l></lg> (bhāṣāpa. 7) iti |
<lb/>utkṣepaṇādīnāmapi gamanentarbhāva iti tu na śaṅkyam | svatantrecchasya sūtrakārasya
<lb/>paryanuyogānarhatvāt | <hi rend="bold">tatrotkṣepaṇatvamiti |</hi> ūrdhvadeśasaṃyogasyāsamavāyi-
<lb/>kāraṇaṃ yatkarmaviśeṣarūpaṃ tatsamavetā karmatvavyāpyā yā jātistadevotkṣepaṇatva-
<lb/>mityarthaḥ | <hi rend="bold">evamiti |</hi> adhodeśasaṃyogaheturapakṣepaṇam | vakratāsaṃpādakamākuñca-
<lb/>nam | ṛjutāsaṃpādakaṃ prasāraṇam | anyatsarvaṃ gamanam |
</p>
<p><hi rend="bold">dravyaguṇeti |</hi> dravyasamavetetyuktau dravyatvetivyāptiḥ | ato guṇapadam |
<lb/>tāvanmātroktau guṇatvetivyāptiḥ | ato dravyapadam | sattā tu dravyavṛttirguṇa-
<lb/>vṛttiśca bhavati | karmavṛttirapītyanyadetat | na tu lakṣaṇe karmapadasyopayogaḥ |
</p>
<p><hi rend="bold">dvitve ceti |</hi> dvitvasaṃkhyāviṣaye pākajotpattiviṣaye vibhāgajavibhāgaviṣaye
<pb n="221"/>
<lb/>ca yasya buddhirna cyavate taṃ vaiśeṣikaṃ viduḥ | uktasthalatraye vaiśeṣikāṇāṃ viśeṣo-
<lb/>bhiniveśa ityarthaḥ | <hi rend="bold">ābhāṇakaḥ |</hi> hmaṇa iti bhāṣāyāṃ prasiddha uktiviśeṣaḥ |
<lb/>mīmāṃsakāstvitthamāhuḥ — yadā ghaṭādidvayamekatra mithaḥ saṃnihitaṃ bhavati tadānī-
<lb/>meva tatra dvitvasaṃkhyotpadyate | paścādindriyasaṃnikarṣānantaramayamekoyameka itya-
<lb/>pekṣābuddhyā dvitvaṃ jñāyate | tathā cāpekṣābuddhirdvitvasya vyañjikā na tūtpādikā |
<lb/>yadā tu ghaṭādidvayaṃ mitho viyuktaṃ bhavati tadā dvitvasya nāśaḥ | evameva tritvā-
<lb/>diviṣayepi bodhyamiti | vaiśeṣikāstvajñātāyā dvitvādisaṃkhyāyā abhyupagamo
<lb/>nirarthaka iti manvānā apekṣābuddhireva dvitvāderutpādiketi vadanti | tanmata
<lb/>indriyārthasaṃnikarṣamārabhya saṃskāraparyantānāmaṣṭasu kṣaṇeṣu kramaśa utpattiṃ pradarśa-
<lb/>yati — <hi rend="bold">tatra prathamamiti |</hi> prathame kṣaṇa indriyasya ghaṭadvayena saha saṃbandhaḥ |
<lb/>dvitīya ekatvajātijñānam | tṛtīyeyamekoyameka ityapekṣābuddhiḥ | caturthe dvitva-
<lb/>saṃkhyotpattiḥ | pañcame dvitvatvajātijñānam | ṣaṣṭhe dvitvasaṃkhyājñānam | saptama
<lb/>imau dvau ghaṭāvityādidvitvasaṃkhyāviśiṣṭadravyajñānam | aṣṭame tādṛśajñānajanya
<lb/>ātmani saṃskāra utpadyate | atra pūrvapūrvotpannasyottarottaraṃ prati kāraṇatvādīdṛśa-
<lb/>kramasyāvaśyakatvamiti |
</p>
<p><hi rend="bold">apekṣābuddhiriti |</hi> anuvidhīyamānamapekṣyamāṇam | vyaṅgyortho vyañja-
<lb/>kamapekṣate | tathotpādyortha utpādakamapekṣate | prakṛte dvitvādisaṃkhyayāpekṣābuddhirape-
<lb/>kṣyate | apekṣābuddheśca na dvitvādivyañjakatvam | apekṣābuddheḥ pūrvaṃ dvitvādisattve
<lb/>pramāṇābhāvāt | meyasiddhermānādhīnatvāt | tathā ca yatra vyañjakatvābhāvasaha-
<lb/>kṛtamapekṣyamāṇatvaṃ tatrotpādakatvaṃ yathā śabdenāpekṣyamāṇe kaṇṭhādisthāneṣu vāyu-
<pb n="222"/>
<lb/>saṃyoge śabdotpādakatvamiti vyāptyā apekṣābuddherdvitvādyutpādakatvaṃ sidhyati |
<lb/><hi rend="bold">dvitvādikamiti |</hi> ekatvadvayaviṣayāyamekoyameka ityākārikā anityā ca
<lb/>yāpekṣābuddhistadvyaṅgyaṃ dvitvādikaṃ na bhavati | dvitvasyānekāśritaguṇatvāt |
<lb/>dvitvasaṃkhyā hi dvayoḥ paryāptā | evaṃ tritvasaṃkhyā triṣvityādi | yathā caitramaitrau
<lb/>devadattātpṛthagbhūtāvityatrānekavṛttipṛthaktvaṃ devadattāccaitraḥ pṛthagdevadattānmaitraḥ pṛtha-
<lb/>gityākārakanānaikapṛthaktvaviṣayakāpekṣābuddhivyaṅgyaṃ na bhavati tadvat | tathā ca
<lb/>vyaṅgyatvāsiddhyā arthājjanyatvameva sidhyatīti bhāvaḥ |
</p>
<p><hi rend="bold">apekṣābuddhita iti |</hi> indriyārthasaṃnikarṣotpattimārabhya saṃskārotpattiparyantaṃ
<lb/>yeṣṭau kṣaṇāḥ prākpradarśitāsteṣu tṛtīyakṣaṇabhavā apekṣābuddhiścaturthe svottarakṣaṇe
<lb/>dvitvasaṃkhyāmutpādayati dvitīyakṣaṇa utpannamekatvajātijñānaṃ vināśayati ca | evaṃ
<lb/>pañcamakṣaṇabhavaṃ dvitvatvajātijñānaṃ ṣaṣṭhe svottarakṣaṇe dvitvasaṃkhyājñānamutpādayati
<lb/>tṛtīyakṣaṇa utpannāmapekṣābuddhiṃ vināśayati ca | tathā saptame dvau ghaṭāvityākāra-
<lb/>kadravyajñānakṣaṇe caturthakṣaṇa utpannāyā dvitvasaṃkhyāyā nāśaḥ | dvitvasaṃkhyākāra-
<lb/>ṇībhūtāyā apekṣābuddhestatpūrvakṣaṇe vināśāt | tathā saptamakṣaṇabhavaṃ dvau ghaṭāviti
<lb/>dravyajñānamaṣṭame svottarakṣaṇe jñātaryātmani saṃskāramutpādayati ṣaṣṭhakṣaṇa utpannaṃ
<lb/>dvitvasaṃkhyājñānaṃ vināśayati ca | aṣṭamakṣaṇabhavaḥ saṃskāro navame svottarakṣaṇe
<lb/>dvau ghaṭāviti dravyajñānaṃ vināśayatīti bhāvaḥ | <hi rend="bold">dvitvodayasamamiti |</hi> caturthe
<lb/>dvitvasaṃkhyotpattikṣaṇa ityarthaḥ | idaṃ pūrvānvayi | <hi rend="bold">sā ca |</hi> apekṣābuddhiśca | naśyedi-
<lb/>tyanukṛṣyate | <hi rend="bold">tajjātibuddhitaḥ |</hi> dvitvatvajātijñānāt | <hi rend="bold">dvitvākhyaguṇadhī-
<pb n="223"/>
<lb/>kāle |</hi> ṣaṣṭhe dvitvasaṃkhyājñānakṣaṇe | idamapi pūrvānvayi | <hi rend="bold">dravyadhījanma-
<lb/>kālataḥ |</hi> sārvavibhaktikastasiḥ | saptame dvau ghaṭāviti dravyajñānakṣaṇa
<lb/>ityarthaḥ | <hi rend="bold">guṇabuddhiriti |</hi> saptamakṣaṇotpannena dvau ghaṭāviti dravyajñānenāṣṭame
<lb/>saṃskārotpattikṣaṇe guṇasya dvitvasaṃkhyāyā buddhirnaśyedityarthaḥ |
</p>
<p><hi rend="bold">kṣaṇiketi |</hi> kṣaṇiko yo vibhudravyasya viśeṣaguṇastasya bhāvastattvaṃ tasmāt |
<lb/>yathā vibhorākāśasya kṣaṇiko viśeṣaguṇaḥ śabdaḥ | sa ca svadvitīyakṣaṇe svasa-
<lb/>dṛśaṃ śabdāntaramutpādya tṛtīyakṣaṇe vinaśyati | tena prathamakṣaṇikaśabdena dvitī-
<lb/>yakṣaṇa utpāditastatkāryabhūtaḥ śabda eva tasya vināśakaḥ | vibhudravyasya jīvā-
<lb/>tmanaḥ kṣaṇikā jñānādayo viśeṣaguṇā apyevam | tathā ca jñānena svadvitīyakṣaṇa
<lb/>utpāditaṃ jñānāntaraṃ saṃskāraśca svotpādakaṃ jñānaṃ vināśayatīti siddham |
<lb/>apekṣābuddhināśāddvitvanāśa ityuktam | tatra viśeṣamāha — <hi rend="bold">kvaciditi |</hi> pratidvandvī
<lb/>vināśakaḥ | ghaṭārambhako yo ghaṭāvayavānāṃ saṃyogastadvināśakasya vibhāgasya
<lb/>kāraṇībhūtaṃ yatkarma tena karmaṇā caturthe kṣaṇe ghaṭanāśo bhavati | prathame tatkarma |
<lb/>tena karmaṇā dvitīyevayavavibhāgaḥ | tena vibhāgena tṛtīyevayavasaṃyoganāśaḥ |
<lb/>tena saṃyoganāśena caturthe ghaṭanāśa iti kramaḥ | pūrvaṃ dvitvotpattivicāre kṣaṇā-
<lb/>ṣṭakamadhye dvitīyakṣaṇe yadekatvajātijñānamapekṣābuddhyutpādakamuktaṃ tadyadi kadāci-
<lb/>ddhaṭavināśakālikoktakṣaṇacatuṣṭayamadhye prathame vibhāgajanakakarmakṣaṇe bhavettadā
<lb/>dvitīye vibhāgakṣaṇepekṣābuddhyutpattiḥ | tṛtīye saṃyoganāśakṣaṇe dvitvotpattiḥ |
<lb/>caturthe ghaṭanāśakṣaṇe dvitvatvajātijñānam | asminkṣaṇe ghaṭarūpāśrayanāśādeva
<lb/>taduttarakṣaṇe ghaṭadvayagatadvitvanāśaḥ | ghaṭanāśottaraṃ tadguṇabhūtadvitvasyāvasthānāsaṃ-
<lb/>bhavāt | na tvapekṣābuddhināśādatra dvitvanāśaḥ | dvitvanāśātpūrvamapekṣābuddhinā-
<note>10|111 — sāmānyajñāna <foreign xml:lang="en">for</foreign> sāmānya. <foreign xml:lang="en">D.</foreign></note>
<pb n="224"/>
<lb/>śābhāvāt | ekatvasāmānyacintaikatvajātijñānam | yadi tu kadācidekatvajā-
<lb/>tijñānaṃ pūrvamabhūt taduttarakṣaṇe ca vibhāgajanakaṃ karma tadā tādṛśe prathame
<lb/>vibhāgajanakakarmakṣaṇepekṣābuddhyutpattiḥ | dvitīye vibhāgakṣaṇe dvitvotpattiḥ |
<lb/>tṛtīye saṃyoganāśakṣaṇe dvitvatvajātijñānam | caturthe ghaṭanāśakṣaṇepekṣābuddhi-
<lb/>nāśaḥ | asminkṣaṇe ghaṭarūpāśrayanāśopekṣābuddhināśaścetyubhābhyāṃ kāraṇābhyāṃ
<lb/>taduttarakṣaṇe dvitvanāśo bhavati |
</p>
<p><hi rend="bold">vināśakavināśeti |</hi> apekṣābuddhernāśo hi dvitvasaṃkhyāyā vināśakaḥ |
<lb/>tādṛśavināśapratiyogitvamapekṣābuddheriti lakṣaṇasaṃgatiḥ | atra vināśaketi
<lb/>padānuktau sarvatra jīvabuddhāvativyāptiḥ | ayaṃ ghaṭa iti buddherapi tṛtīyakṣaṇe vi-
<lb/>nāśena vināśapratiyogitvāt | vināśaketyuktau tu na doṣaḥ | tena ghaṭajñānanāśe-
<lb/>nānyasya kasyacidvināśasyājananena tasya ghaṭajñānanāśasya vināśakatvābhāvāt |
<lb/>etāvatā granthasaṃdarbheṇa dvitvamapekṣābuddhijanyamiti vaiśeṣikamataṃ pradarśitam |
<lb/>yadyapi prāyo naiyāyikā apyetadanusaranti tathāpi na teṣāṃ viśeṣatastatrābhi-
<lb/>niveśaḥ | vaiśeṣikāṇāṃ tu dvitvamapekṣābuddhivyaṅgyaṃ na tajjanyam — iti kenāpyukte
<lb/>sadyastatkhaṇḍanārthaṃ svapnādapyutthānaṃ syāditi | vibhāgajavibhāgaviṣayepyevameva |
</p>
<p>evaṃ dvitvaviṣaye vaiśeṣikamataṃ pradarśya pākajotpattiviṣaye tatpradarśayati —
<lb/><hi rend="bold">atheti |</hi> dravyeṣu tejaḥsaṃyogena kvacidrūparasādīnāṃ parāvṛttirdṛśyate | yathā
<lb/>śyāmo ghaṭastejaḥsaṃyogena rakto bhavati | haridvarṇamāmrakadalyādiphalaṃ tejaḥsaṃyo-
<lb/>gena pītaṃ bhavati | evaṃ pakvaṃ phalaṃ kvacinmadhuraṃ gandhāntareṇa yuktaṃ mṛdu ca bhavati |
<lb/>tatra tejaḥsaṃyogena ghaṭādyavayavānāṃ kapālānāṃ viyogena vināśena vā ghaṭanāśaḥ |
<lb/>kapālānāmapi tadavayavaviyogena vināśena vā nāśaḥ | evaṃ tryaṇukaparyantaṃ
<lb/>nāśaḥ | dvyaṇukasya tu nāvayavanāśena nāśaḥ | tadavayavānāṃ paramāṇūnāṃ nitya-
<lb/>tvāt | kiṃ tu paramāṇvormitho viyogena | tato viśakaliteṣu paramāṇuṣu pūrvarūpa-
<lb/>rasādināśenyarūparasādyutpattau ca satyāṃ punasteṣāṃ paramāṇūnāṃ dvyaṇukatryaṇukādi-
<lb/>krameṇa navo ghaṭādirjāyate | eṣā pīlupākaprakriyā vaiśeṣikāṇām | pīluḥ para-
<lb/>māṇuḥ | tatraiva taiḥ pākajanyaguṇaparāvṛtteraṅgīkārāt | vaiśeṣikāṇāṃ hyayamāśayo
<lb/>muktāvalyāmuktaḥ | avayavināvaṣṭabdheṣvavayaveṣu pāko na saṃbhavati | paraṃ tu vahni-
<pb n="225"/>
<lb/>saṃyogenāvayaviṣu vinaṣṭeṣu svatantreṣu paramāṇuṣu pākaḥ | punaśca pakvaparamāṇusaṃyo-
<lb/>gāddvyaṇukādikrameṇa mahāvayaviparyantamutpattiḥ | tejasāmatiśayitavegavaśātpūrva-
<lb/>vyūhanāśo jhaṭiti vyūhāntarotpattiśceti | sūkṣmatarakālasyānākalanācca pūrvagha-
<lb/>ṭanāśādikaṃ nālakṣyata iti tadabhiprāyaḥ | piṭharapākaprakriyā tu naiyāyikānām |
<lb/>piṭharaḥ piṇḍo ghaṭādiravayavī | tasya tejaḥsaṃyogepi na vināśaḥ | kiṃ tvavayavaiḥ
<lb/>sahāvayavini viśiṣṭe ghaṭādāvekadaiva pūrvarūpādīnāṃ nāśo rūpāntarādyutpattiśca
<lb/>bhavatīti tadāśayaḥ | tatra vaiśeṣikamatānusāreṇa kṣaṇaprakriyeyamucyate | <hi rend="bold">noda-
<lb/>nādīti |</hi> nodanaṃ saṃyogaviśeṣaḥ | sa cātra tejaḥsaṃyogaḥ | tatastena dravyārambha-
<lb/>kasaṃyogapratidvandvibhūtavibhāgajanakaṃ karmotpadyate | tena karmaṇā paramāṇudvayavi-
<lb/>bhāgo jāyate | tato dvyaṇukārambhakasaṃyoganāśaḥ | tato dvyaṇukanāśaḥ | tādṛśa-
<lb/>dvyaṇukanāśakṣaṇamārabhya navame kṣaṇenyaddvyaṇukaṃ rūpāntareṇa yuktaṃ saṃpadyate | <hi rend="bold">naṣṭe
<lb/>dvyaṇuka iti |</hi> dvyaṇukanāśātpūrvaṃ tu paramāṇvordvyaṇukenāvaṣṭabdhatvānna kārtsnyena
<lb/>śyāmādīnāṃ nivṛttiḥ saṃbhavatīti bhāvaḥ | <hi rend="bold">nivṛtteṣviti |</hi> pūrvarūpadhvaṃsasya
<lb/>rūpāntare hetutvena śyāmādināśottarameva raktādyutpattirna tu tataḥ prāk | rūpavi-
<lb/>nāśakasyāgnisaṃyogasya rūpotpādakatvāsaṃbhavādanyasmādityuktam | <hi rend="bold">utpanne-
<lb/>ṣviti |</hi> raktādyutpatteḥ pūrvaṃ tu na dravyārambhānuguṇā kriyā | nirguṇe dravye tasyā
<lb/>asaṃbhavāt | adṛṣṭaṃ dharmādharmau | tadāśrayo ya ātmā tatsaṃyogātparamāṇuṣu dvyaṇuka-
<lb/>dravyārambhakaṃ karmotpadyate | padārthamātraṃ pratyadṛṣṭasya sādhāraṇakāraṇatvāt | adṛ-
<lb/>ṣṭāśrayāṇāṃ jīvānāṃ vibhutvena sarvatra kāryadeśe adṛṣṭasya saṃnihitatvāditi bhāvaḥ |
<lb/><hi rend="bold">kāraṇaguṇādibhya iti |</hi> yathā tanturūpātpaṭarūpotpattistadvat | <hi rend="bold">daśakṣaṇā-
<lb/>dīti |</hi> idaṃ prakārāntaraṃ vibhāgajavibhāgāṅgīkāreṇa | taccānupadameva vakṣyate |
</p>
<pb n="226"/>
<p><hi rend="bold">kāryavyāpta iti |</hi> dvyaṇukāvaṣṭabdhe paramāṇāvutpannaṃ yatkarma dvyaṇukārambhaka-
<lb/>saṃyogapratidvandvibhūtaṃ paramāṇvantarādvibhāgaṃ janayati tatkarma dvyaṇukānārambhakā-
<lb/>kāśapradeśasaṃyogapratidvandvibhūtaṃ vibhāgaṃ na janayet | ekasminkarmaṇyārambhakasaṃ-
<lb/>yogapratidvandvivibhāgajanakatvasyānārambhakasaṃyogapratidvandvivibhāgajanakatvasya ca
<lb/>virodhāt | anyathā vikasatkamalakuṅmalabhaṅgaprasaṅgaḥ | tatra hi vikāsakāle
<lb/>kamalānārambhakākāśapradeśasaṃyogapratidvandvivibhāgajanakaṃ karmotpadyate | tadyadi
<lb/>kamalārambhakasaṃyogapratidvandvivibhāgaṃ janayettadā kamalavināśaḥ syāt | tathā ca
<lb/>yathā yatra dhūmastatrāgnirastyeveti dhūmasya dhūmadhvajenāgninā na kvāpi vyabhicāro
<lb/>dṛśyate tathā yatra karmaṇyanārambhakākāśapradeśasaṃyogavirodhyākāśapradeśavibhā-
<lb/>gājanakatvaṃ tatra karmaṇi dravyārambhakāvayavāntarasaṃyogavirodhivibhāgajanakatva-
<lb/>mastyeva na kvāpi vyabhicāraḥ | samaniyatatvaṃ cānayoḥ | yatra karmaṇi dravyāra-
<lb/>mbhakāvayavāntarasaṃyogavirodhivibhāgajanakatvaṃ tatra karmaṇyanārambhakākāśapra-
<lb/>deśasaṃyogavirodhyākāśapradeśavibhāgājanakatvamityapi niyamasaṃbhavāt | tasmā-
<lb/>tparamāṇugataṃ karma nānārambhakasaṃyogavirodhyākāśapradeśavibhāgaṃ janayati | kiṃ
<lb/>tu tādṛśakarmajanyo yo vibhāgaḥ sa karmavatyeva tatrākāśapradeśavibhāgaṃ janayati |
<lb/>ayaṃ ca vibhāgajanako vibhāgo na svāvyavahitottarakṣaṇa ākāśapradeśavibhāgaṃ
<lb/>janayati | sahāyābhāvāt | asahāyasyaiva tasya vibhāgajanakatvaṃ tu na svīkri-
<lb/>yate | karmalakṣaṇasya vibhāgetivyāptyāpatteḥ | kaṇādasūtre (1 | 1 | 17) hi
<lb/>saṃyogavibhāgayoryadasahāyaṃ kāraṇaṃ tatkarmeti karmalakṣaṇamuktam | asahāyatvaṃ ca
<lb/>tatra svottarotpannabhāvāntarānapekṣatvam | nanu tarhi kimatra vibhāgasya vibhāgo-
<lb/>tpādane sahāyamiti cet — ucyate | prathame kṣaṇegnisaṃyogātparamāṇau karma |
<note>10|129 — kartṛtvasya <foreign xml:lang="en">for</foreign> akartṛtvasya <foreign xml:lang="en">C.</foreign></note>
<note>10|131 — avayavi <foreign xml:lang="en">for</foreign> avayava <foreign xml:lang="en">C.</foreign></note>
<pb n="227"/>
<lb/>dvitīye paramāṇvantareṇa vibhāgaḥ | tṛtīya ārambhakasaṃyoganāśaḥ | caturthe dvyaṇu-
<lb/>kanāśa iti dvyaṇukanāśaparyantaṃ kramaḥ | tatra yadi dvitīyakṣaṇotpanno vibhāgastṛ-
<lb/>tīyasyārambhakasaṃyoganāśakṣaṇasya sahāyenākāśapradeśavibhāgaṃ janayettadā sa
<lb/>vibhāgajo vibhāgaścaturthe dvyaṇukanāśakṣaṇa utpadyeta | yadi caturthasya dvyaṇukanā-
<lb/>śakṣaṇasya sahāyena janayettadā dvyaṇukanāśottarakṣaṇe dvyaṇukaśyāmarūpanāśasamaya
<lb/>utpadyeteti pakṣadvayam | atrārambhakasaṃyoganāśaviśiṣṭo dvyaṇukanāśaviśiṣṭo vā
<lb/>kṣaṇastena tena viśiṣṭenaiva rūpeṇa vibhāgasya sāhāyyaṃ karotītyeke | apare tu
<lb/>viśiṣṭopyayaṃ kṣaṇaḥ svīyena svatantreṇa kevalenaiva rūpeṇa sāhāyyaṃ karotītyāhuḥ |
<lb/>evaṃ viśiṣṭaḥ kevalo vārambhakasaṃyoganāśakṣaṇaḥ sahāya ityādye pakṣe pūrvaṃ ye
<lb/>dvyaṇukanāśamārabhya rūpāntarayuktadvyaṇukotpattiparyantaṃ nava kṣaṇāḥ pradarśitāste
<lb/>daśa kṣaṇāḥ svīkāryā bhavanti | tṛtīyacaturthakṣaṇayormadhyedhikasyaikasya kṣaṇasyā-
<lb/>vaśyaṃ svīkāryatvāt | evaṃ viśiṣṭaḥ kevalo vā dvyaṇukanāśakṣaṇaḥ sahāya iti
<lb/>dvitīye pakṣe caikādaśa kṣaṇāḥ svīkāryā bhavanti | tayoreva kṣaṇayormadhyedhikasya
<lb/>kṣaṇadvayasyāvaśyaṃ svīkāryatvāt | tathā hi-prāguktānāṃ navakṣaṇānāṃ madhye caturthakṣaṇe
<lb/>punardravyārambhakaṃ karmotpadyata ityuktam | tadutpattiśca vibhāgajanakakarmanāśāna-
<lb/>ntarameva vaktuṃ śakyate | vibhāgajanakakarmasattve tadvirodhenārambhakakarmotpattyasaṃ-
<lb/>bhavāt | ādye pakṣe vibhāgajavibhāgaḥ prathame dvyaṇukanāśakṣaṇe jātaḥ | tataḥ
<lb/>pūrvasaṃyoganāśo dvitīye śyāmarūpanāśakṣaṇe jātaḥ | uttarasaṃyogotpattistṛtīye
<lb/>raktotpattikṣaṇe jātā | uttaradeśasaṃyogotpattiparyantaṃ ca vibhāgajanakaṃ karmāvaśya-
<lb/>mabhyupeyam | karmarahite vastunyuttaradeśasaṃyogajananāsaṃbhavāt | tataśca vibhāga-
<lb/>janakakarmanāśaścaturthe kṣaṇa ārambhakaṃ karma tu pañcame kṣaṇa ityāstheyam | dvitīye
<lb/>pakṣe tu vibhāgajavibhāga eva dvitīye śyāmarūpanāśakṣaṇe jātaḥ | tatastṛtīye
<lb/>raktotpattikṣaṇe pūrvasaṃyoganāśaḥ | caturtha uttarasaṃyogotpattiḥ | pañcame vibhāga-
<lb/>janakakarmanāśaḥ | tataḥ ṣaṣṭhe kṣaṇa ārambhakakarmotpattirāstheyā bhavati | evaṃ
<lb/>vibhāgajavibhāgasvīkāre kāryakāraṇabhūtayostayorvibhāgayorvidyamānamapi paurvā-
<lb/>paryaṃ sūkṣmakālasyānākalanāllokairnālakṣyata iti bodhyam | <hi rend="bold">avayavamape-
<pb n="228"/>
<lb/>kṣyeti |</hi> svottaravartinaṃ kālasyāvayavakṣaṇaviśeṣamapekṣyetyarthaḥ | anupadamevopa-
<lb/>pāditametat | <hi rend="bold">dvitīyastviti |</hi> kāraṇākāraṇavibhāgajo vibhāga ityarthaḥ |
<lb/>pūrvastu dvayorapi paramāṇvordvyaṇukakāraṇatvātkāraṇamātravibhāgājjāta iti bhāvaḥ |
<lb/><hi rend="bold">ākāśādīti |</hi> ādipadena hastasaṃyuktā ghaṭapaṭatarvādayo gṛhyante | hasto
<lb/>hi śarīrasyāvayavatvāccharīraṃ prati kāraṇam | ākāśādikaṃ ca na śarīraṃ prati
<lb/>kāraṇam | tayośca kāraṇākāraṇayorye vibhāgāste śarīrasyākāśādikādvibhāgāñja-
<lb/>nayanti | te ca karmānurūpā eva jāyante | hasto hyuttarataścalitaśceddakṣiṇākāśapradeśā-
<lb/>deva hastākāśavibhāgo jāyate | tasmācca jāyamānaḥ śarīrasyākāśapradeśādvi-
<lb/>bhāgopi tathaiva | <hi rend="bold">na cāsāviti |</hi> asau śarīrākāśavibhāgo hastākāśavi-
<lb/>bhāgajanya eva na tu śarīragatakarmajanyaḥ | hastamātrasya calane tasyaiva sakriya-
<lb/>tvam | śarīraṃ tu tadā niṣkriyameva | avayavikriyāyāḥ sakalāvayavakriyāniya-
<lb/>tatvāt | <hi rend="bold">nāpīti |</hi> hastacalanakriyayā yathā hastākāśavibhāgo jāyate tathā
<lb/>tayaiva śarīrākāśavibhāgopi jāyata ityapi na vaktuṃ śakyam | kriyā hi svāśraya
<lb/>eva svakāryaṃ janayennānyatra | anyathātiprasaṅgāt | tathā ca karma hastaniṣṭhaṃ vibhā-
<lb/>gaśca śarīraniṣṭha iti vyadhikaraṇatvāddhastaniṣṭhakarmaṇaḥ śarīrākāśavibhāgakartṛtvaṃ
<lb/>nopapadyate |
</p>
<p><hi rend="bold">yadavādīti |</hi> pūrvaṃ ṣaḍeveti niyamavyavacchedyakathanaprasaṅge (da. 10 paṃ. 45)
<lb/>iti bhāvaḥ | <hi rend="bold">dravyaṃ tama iti |</hi> svābhāvikanīlarūpaviśiṣṭaṃ dravyaṃ tamaḥ kajjalā-
<lb/>divadityarthaḥ | <hi rend="bold">āropitamiti |</hi> vastuto dravyameva tamaḥ | tatra nīlarūpaṃ tu na
<pb n="229"/>
<lb/>vāstavikaṃ kiṃ tu jala ivāropitamityarthaḥ | <hi rend="bold">pṛthivyādyanyatamamanyadveti |</hi>
<lb/>pṛthivyādinavadravyāntargatamatha vā daśamamiti vikalpaḥ | <hi rend="bold">yatreti |</hi> pṛthivyāmandha-
<lb/>kārasyāntarbhāve pṛthivyā iva tasya rūpādicaturdaśaguṇakatvaṃ svīkāryaṃ syāt | iṣṭā-
<lb/>pattistvanupalabdhiparāhatā | na hi pṛthivyāmivāndhakāre śuklādīni nānāvidhāni
<lb/>rūpāṇi rasagandhādayo guṇāśca kvāpyupalabhyante | evaṃ jalāntarbhāve śītasparśara-
<lb/>sadravatvādyupalambhaḥ syāt | tejasyantarbhāva uṣṇasparśādyupalambhaḥ syādityādyūhyam |
<lb/>pṛthivyādīnāṃ navānāṃ dravyāṇāṃ guṇāśca bhāṣāparicchede pradarśitāḥ | yathā —
</p>
<p><lg><l>sparśādayoṣṭau vegākhyaḥ saṃskāro maruto guṇāḥ |</l>
<l>sparśādyaṣṭau rūpavegau dravatvaṃ tejaso guṇāḥ ||</l></lg>
</p>
<p><lg><l>sparśādayoṣṭau vegaśca gurutvaṃ ca dravatvakam |</l>
<l>rūpaṃ rasastathā sneho vāriṇyete caturdaśa ||</l></lg>
</p>
<p><lg><l>snehahīnā gandhayutāḥ kṣitāvete caturdaśa |</l>
<l>buddhyādiṣaṭkaṃ saṃkhyādipañcakaṃ bhāvanā tathā ||</l></lg>
</p>
<p><lg><l>dharmādharmau guṇā eta ātmanaḥ syuścaturdaśa |</l>
<l>saṃkhyādipañcakaṃ kāladiśoḥ śabdaśca te ca khe ||</l></lg>
</p>
<p><lg><l>saṃkhyādayaḥ pañca buddhiricchā yatnopi ceśvare |</l>
<l>parāparatve saṃkhyādyāḥ pañca vegaśca mānase ||</l></lg> (bhā. pa. 30 — 34) iti |
<lb/>sparśādayoṣṭau sparśaḥ saṃkhyā parimāṇaṃ pṛthaktvaṃ saṃyogo vibhāgaḥ paratvamaparatvaṃ
<lb/>ceti | buddhyādiṣaṭkaṃ buddhiḥ sukhaṃ duḥkhamicchā dveṣaḥ prayatnaśceti | saṃkhyādipañcakaṃ
<lb/>sparśādyaṣṭakāntargatam | ātmano jīvātmanaḥ | te saṃkhyādayaḥ pañca | <hi rend="bold">na dvitīya
<lb/>iti |</hi> pṛthivyādinavadravyabahirbhūtaṃ daśamaṃ dravyaṃ tama iti na yuktamityarthaḥ |
<lb/><hi rend="bold">nirguṇasyeti |</hi> guṇavaddravyamiti hi dravyalakṣaṇam | tathā ca yatra rūpādyanyata-
<lb/>masya kasyāpi guṇasyābhāvena sāmānyato dravyatvameva nāsti tatra daśamadravyatvaṃ
<pb n="230"/>
<lb/>sutarāṃ na saṃbhavatīti bhāvaḥ | <hi rend="bold">gandhādivyāptasyeti |</hi> yatra nīlarūpaṃ tatra gandha-
<lb/>rasādayo guṇā yathā priyaṅgukalikādāviti hi vyāptiḥ | tathā ca vyāpakasyā-
<lb/>bhāve vyāpyasyābhāva iti niyamādandhakāre gandharasādīnāmanupalabdhyā nīlarū-
<lb/>pābhāvo niścīyata iti bhāvaḥ | <hi rend="bold">vṛddhavīvadhayeti |</hi> vṛddhānāṃ bhāṭṭādīnāṃ
<lb/>vīvadhā doṣaparyālocanā | <hi rend="bold">ata eveti |</hi> andhakārasya dravyatvābhāvādeva
<lb/>āropitanīlarūpayuktaṃ dravyaṃ tamaḥ — iti śrīdharācāryamatamapi na saṃbhavatīti
<lb/>bhāvaḥ | <hi rend="bold">adhiṣṭhāneti |</hi> śaṅkhe dṛṣṭa eva tatra pittādidoṣajanyaḥ pītatvāropo
<lb/>bhavati nānyathā | <hi rend="bold">bāhyeti |</hi> sahakāriṇā bāhyālokena yuktameva cakṣū rūpārope
<lb/>samarthaṃ bhavati | <hi rend="bold">na cāyamiti |</hi> na hīdaṃ tama iti jñānaṃ cakṣurindriyājanyaṃ
<lb/>bhavati | yena tadgatarūpāropepi cakṣurindriyasya kāraṇatvābhāvena sahakārirāhi-
<lb/>tyavicāro nirarthakaḥ syāt | kiṃ tvandhakārajñānaṃ cakṣurindriyajanyameva | andha-
<lb/>kārajñāne dṛśyamānāyāścakṣurindriyāpekṣāyā anyathopapattyabhāvāt | <hi rend="bold">ata
<lb/>eveti |</hi> andhakārasya cākṣuṣapratyayavedyatvādeva ālokajñānābhāva evāndha-
<lb/>kāra — iti prābhākaraikadeśimataṃ na saṃbhavati | ālokajñānābhāvasya mānasapra-
<lb/>tyayavedyatvena cākṣuṣapratyayavedyatvābhāvāt | yasyābhāvaḥ sa padārthastasyā-
<lb/>bhāvasya pratiyogī | sa yenendriyeṇa gṛhyate tenaivendriyeṇa tadabhāvo gṛhyata iti
<lb/>niyamāt | <hi rend="bold">na ca vidhīti |</hi> andhakāro hi nābhāva iva nañā bodhyate | tathā
<lb/>cāstīti vidhipratyayavedya eva sa iti tasya nābhāvasvarūpatvaṃ yuktam | tathā ca
<lb/>prayogaḥ — vimatondhakāro bhāvo bhavitumarhati nañānullikhitadhīviṣayatvāddhaṭā-
<lb/>divadityāśayaḥ | <hi rend="bold">pralayeti |</hi> pralayaḥ sṛṣṭyabhāvaḥ | vināśo dhvaṃsaḥ | avasānaṃ
<lb/>samāptirvarṇādyabhāvaḥ | abhāvarūpā apyete pralayostītyevaṃ vidhipratyayavedyā
<lb/>dṛśyante | tathā ca nañānullikhitadhīviṣayatvaṃ na bhāvatvavyāptaṃ bhavatītyuktamanu-
<pb n="231"/>
<lb/>mānaṃ duruktameva bhavati | <hi rend="bold">na cābhāva iti |</hi> bhāvasya nīlapuṣpāderyo dharmo
<lb/>nīlarūpaṃ tasyālokābhāvarūpendhakāra āropo na vaktuṃ śakyata iti śaṅkakāśayaḥ |
<lb/><hi rend="bold">duḥkhābhāva iti |</hi> bhārapīḍitasya bhārāpagame sukhī saṃvṛttoham — iti pratyayo
<lb/>bhavati | <hi rend="bold">saṃyogābhāva iti |</hi> saṃyogābhāva eva vibhāga iti keṣāṃcinmatam |
<lb/>tadanusāreṇedam | kaṇādena tvetanmataṃ nādriyata ityanyat | <hi rend="bold">na cālokābhāva-
<lb/>syeti |</hi> yathā rūpavato ghaṭasyābhāva ālokasahakṛtena cakṣuṣā jñāyate tathā
<lb/>rūpavata ālokasyābhāvopyālokasahakṛtenaiva cakṣuṣā jñāyeta | na tu tathāndha-
<lb/>kāro jñāyate | ato nāyamālokābhāvarūpa ityāśayaḥ | <hi rend="bold">aparatheti |</hi> nivṛttaḥ
<lb/>kolāhala ityevaṃ śabdanāśasya yatpratyakṣaṃ bhavati tanna syāt | tadāśrayasyākāśasya
<lb/>pratyakṣaviṣayatvābhāvāt | tathā cāndhakārasyālokābhāvarūpatve siddhe dravyaṃ tama
<lb/>ityādyuktirbhāṭṭādīnāmaprāmāṇikīti siddham | <hi rend="bold">dravyaguṇeti |</hi> niṣpattirutpattiḥ |
<lb/>vaidharmyaṃ vailakṣaṇyam | tamasa utpattivināśāvupalabhyete | atastasyānityatvānna
<lb/>sāmānyaviśeṣasamavāyeṣvantarbhāvaḥ | teṣāṃ nityatvāt | nāpyutpattimatsu dravya-
<lb/>guṇakarmasvantarbhāvaḥ | yatastamasa utpattirdravyādyutpattyapekṣayā vilakṣaṇā dṛśyate |
<lb/>janyadravyaṃ hyavayavārabdhaṃ bhavati | tamastu na tathā | ālokāpasaraṇe sahasaivānu-
<lb/>bhūyamānatvāt | guṇakarmaṇostu dravyāśrayeṇotpattirdṛśyate | na tathā tamasa iti
<lb/>sūtratātparyam |
</p>
<pb n="232"/>
<p><hi rend="bold">sa ceti |</hi> samavāyasaṃbandharahitatve sati samavāyabhinno yaḥ padārthaḥ so-
<lb/>'bhāva ityarthaḥ | satyantena dravyaguṇakarmasāmānyaviśeṣāṇāṃ vyāvṛttiḥ | teṣāṃ
<lb/>samavāyasaṃbandhavattvāt | tatra dravyāṇāṃ tattadāśritairguṇādibhiḥ saha samavāyaḥ saṃba-
<lb/>ndhaḥ | anityadravyāṇāṃ cāśrayabhūtairavayavaiḥ sahāpi samavāyaḥ | guṇakarmaṇostvāśraya-
<lb/>bhūtena dravyeṇāśritena sāmānyena ca saha samavāyaḥ | sāmānyasya tvāśrayabhūtairdra-
<lb/>vyaguṇakarmabhiḥ saha samavāyaḥ | viśeṣāṇāṃ cāśrayabhūtairnityadravyaiḥ saheti |
<lb/>samavāyasya samavāyastvanavasthābhiyā nādriyata iti samavāyasya samavāyasaṃ-
<lb/>bandharahitatvena tatrābhāvalakṣaṇasyātivyāptiḥ syāttannirāsāya samavāyabhinna
<lb/>ityuktam | <hi rend="bold">saṃsargābhāveti |</hi> saṃsargaḥ saṃbandhaḥ | tatpratiyogiko niṣedhaḥ
<lb/>saṃsargābhāvaḥ | yathā ghaṭotpatteḥ pūrvamiha ghaṭo nāstīti prāgabhāvo vyapadiśyate |
<lb/>tatra mṛtpiṇḍe ghaṭasaṃbandho niṣidhyate | tathā ghaṭanāśottaramiha ghaṭo nāstīti
<lb/>pradhvaṃsābhāvo vyapadiśyate | tatra śakaleṣu ghaṭasaṃbandho niṣidhyate | tathā bhūtale
<lb/>ghaṭo nāstītyatyantābhāvepi bhūtale ghaṭasaṃbandho niṣidhyate | saṃsargābhāveṣu prāga-
<lb/>bhāvaḥ pradhvaṃsābhāvaścānityaḥ | prāgabhāvasyotpattirāhityepi vināśasattvāt |
<lb/>pradhvaṃsābhāvasya vināśarāhityepyutpattisattvāt | atyantābhāvastu nityaḥ | tathā-
<lb/>nyonyābhāvopi nitya eva | <hi rend="bold">anāditama iti |</hi> atiśayenānādiranāditamaḥ |
<lb/>kvacijjīrṇadevālayādau sāditvepyutpattikālājñānamātreṇānāditvaṃ vyapadiśyate |
<lb/>na tathāsya | prāgabhāvotpattikālasya brahmaṇāpyajñānāt | atrānityonāditamo'-
<lb/>bhāvaḥ prāgabhāvaḥ — ityevamabhāvapadaṃ noktam | anāderbhāvasyānityatvābhāvena
<lb/>bhāveṣvativyāptyabhāvāt | evaṃ pradhvaṃsalakṣaṇepyutpattimānavināśyabhāva itya-
<lb/>bhāvapadaṃ noktam | avināśino bhāvasyotpattyabhāvena bhāveṣvativyāptyabhāvāt |
<lb/><hi rend="bold">pratiyogyāśraya iti |</hi> prāgabhāvapradhvaṃsayorāśrayaśca na kadāpi pratiyogī
<lb/>bhavati | pratiyoginā saha tayoryaugapadyābhāvāt | ghaṭotpatteḥ pūrvaṃ ghaṭanāśottaraṃ
<lb/>ca ghaṭasyāsattvāt | anyonyābhāvasyāpyāśrayaḥ pratiyogī na bhavati | ghaṭe
<lb/>ghaṭabhedasyāsattvāt | atyantābhāvasya tu pratiyogyapyāśrayo bhavati | bhūtala iva
<lb/>ghaṭepi ghaṭābhāvasya vaktuṃ śakyatvāt | svasminsvasyābhāvāt | ayaṃ cātyantābhā-
<lb/>vānyonyābhāvayoraparo viśeṣaḥ | atyantābhāvo hi pratiyogisāmānādhikaraṇyena
<pb n="233"/>
<lb/>na kadāpi pratīyate | bhūtale ghaṭasattve tadānīṃ tatra vidyamānasyāpi ghaṭātyantā-
<lb/>bhāvasyāpratīteḥ | anyonyābhāvastu pratiyogisāmānādhikaraṇyenāpi pratīyate |
<lb/>ghaṭavatyapi bhūtale ghaṭabhedapratīterdarśanāt | atra pratiyogyāśraya ityetāvanmātroktau
<lb/>ākāśavattadāśrayaḥ sūryaprakāśo vyāpakaḥ — ityatra sādṛśyānuyoginaḥ prakāśasya
<lb/>sādṛśyapratiyogibhūtākāśāśritatvena tatrātivyāptiḥ syāt | ato'bhāvapada-
<lb/>mupāttam | <hi rend="bold">anavadhiḥ |</hi> kālakṛtāvadhirahitaḥ | nitya iti yāvat | nityeṣu
<lb/>paramāṇvākāśādiṣu bhāveṣvativyāptivāraṇāyābhāvapadamupāttam | <hi rend="bold">tādā-
<lb/>tmyeti |</hi> tādātmyaṃ tatsvarūpatvam | <hi rend="bold">na cāsyeti |</hi> dravyādīnāṃ ṣaṇṇāṃ padā-
<lb/>rthānāṃ tattvajñānānmokṣa iti teṣāṃ vivecanaṃ puruṣārthopayuktaṃ bhavati | na tu tathā-
<lb/>syābhāvasyeti śaṅkakāśayaḥ | abhāvajñānaṃ puruṣārthopayogi na bhavatīti manyase
<lb/>cedastu nāma | na kācitkṣatiḥ | yatoyamabhāvaḥ svayameva paramapuruṣārthasvarūpa
<lb/>ityāśayena samādhatte — <hi rend="bold">duḥkhātyantocchedeti |</hi> duḥkhātyantoccheda eva mokṣa
<lb/>iti siddhāntāditi bhāvaḥ ||
</p>
<trailer>iti śrīsarvadarśanasaṃgrahavyākhyāyāṃ darśanāṅkurābhidhāyāmaulūkyadarśanaṃ samāptam ||</trailer>
</div>
<div n="11">
<pb n="234"/>
<p><hi rend="bold">athākṣapādeti |</hi> asmindarśane gautamena pañcādhyāyātmakaṃ sūtraṃ praṇītam |
<lb/>gautamo hi svamatadūṣakasya vyāsasya mukhadarśanaṃ cakṣuṣā na kartavyamiti pratijñāya
<lb/>paścādvyāsena prasāditaḥ pāde netraṃ prakāśya taṃ dṛṣṭavān | tataḥprabhṛtyasyākṣapā-
<lb/>danāmnā prasiddhirabhūt | tatastatpraṇītamidaṃ nyāyaśāstramakṣapādadarśanamityucyate |
</p>
<p><hi rend="bold">tattvajñānāditi |</hi> vaiśeṣikadarśanena samānaṃ tantraṃ nyāyaśāstram | tatrāpi
<lb/>tattvajñānānmokṣo bhavatīti pratipāditamityarthaḥ | <hi rend="bold">pramāṇeti |</hi> pramāṇaprameyasaṃ-
<lb/>śayaprayojanadṛṣṭāntasiddhāntāvayavatarkanirṇayavādajalpavitaṇḍāhetvābhāsacchalajā-
<lb/>tinigrahasthānānāṃ tattvajñānānniḥśreyasādhigamaḥ (gau. sū. 1 | 1 | 1) iti
<lb/>prathamaṃ sūtram | tatra ca ṣoḍaśapadārthā nirdiṣṭāḥ | <hi rend="bold">saṃśayaparīkṣaṇamiti |</hi>
<lb/>saṃśayasya kiṃ kāraṇaṃ kiṃ ca tasya svarūpamityevaṃ vicāra ityarthaḥ | <hi rend="bold">tṛtīyasyeti |</hi>
<lb/>adhyāyadvaye pramāṇasaṃbandhena vicāraṃ kṛtvā tṛtīye prameyavicāra ārabhyate |
<lb/>prameyaṃ ca dvādaśavidham | tathā ca sūtram — ātmaśarīrendriyārthabuddhimanaḥpravṛtti-
<lb/>doṣapretyabhāvaphaladuḥkhāpavargāstu prameyam (gau. sū. 1 | 1 | 9) iti | krameṇa
<lb/>caitatprameyajātaṃ tṛtīyasyāhnikadvayena caturthasya prathamāhnikena cetyevamāhnikatrayeṇa
<lb/>parīkṣitam | <hi rend="bold">avayavyādīti |</hi> paṭādiravayavī svāvayavebhyastantubhyaḥ sakāśā-
<pb n="235"/>
<lb/>dbhinna ityevaṃ nirūpaṇam | ādipadena paramāṇūnāṃ niravayavatvasādhanaṃ gṛhyate |
</p>
<p><hi rend="bold">sādhanāśrayeti |</hi> yathārthānubhavaḥ pramā | tasyāḥ sādhanaṃ karaṇam | āśraya
<lb/>ātmā | tadubhayāpekṣayā bhinnaṃ yanna bhavati tathābhūtaṃ sadyatpramayā nityasaṃbaddhaṃ
<lb/>tatpramāṇamityarthaḥ | tatra pramāyāḥ karaṇaṃ pramayā nityasaṃbaddhameva | karaṇasya phala-
<lb/>vattvaniyamāt | tacca pramāṇamiti sarvasaṃmatam | āśrayastu parameśvaraḥ pramayā
<lb/>nityasaṃbaddhaḥ | jīvastu na sarvastathāvidhaḥ | asmādṛśānāṃ bhramasaṃbhavāt |
<lb/>tadvyāvṛttaye pramāvyāptamiti | evaṃ cāptatamaḥ parameśvaraḥ pramāṇamityuktaṃ
<lb/>bhavati | tadāha — <hi rend="bold">evaṃ ceti |</hi> ekamātrābhyupagamaḥ pratitantrasiddhāntaḥ | yathā
<lb/>naiyāyikairabhyupagataṃ śabdānityatvaṃ parameśvaraprāmāṇyamityādi | etacca mīmāṃsakai-
<lb/>rnābhyupagamyate | sūtrakāraistu samānatantrasiddhaḥ paratantrāsiddhaḥ pratitantrasiddhāntaḥ
<lb/>(gau. sū. 1 | 1 | 29) ityuktam | parameśvaraprāmāṇyaṃ ca samāne vaiśeṣikatantre
<lb/>siddhaṃ paratantre mīmāṃsādāvasiddhamiti pratitantrasiddhāntasiddhaṃ bhavati | <hi rend="bold">mantrā-
<lb/>yuriti |</hi> tatpadenāptopadeśaḥ parāmṛśyate | āpto hi sākṣātkṛtadharmā bhūteṣu
<lb/>dayāluryathābhūtārthavaktā cetyataḥ pramāṇaṃ bhavati | tatprāmāṇyāttadupadeśasya
<lb/>prāmāṇyam | yathā mantrāṇāmāyurvedasya ca prāmāṇyamāptaprāmāṇyādeva tadvadi-
<lb/>tyarthaḥ | āyurvedo hi ṛgvedasyopavedaḥ | tathā cāptatamasya parameśvarasya prāmāṇyaṃ
<lb/>sūtrakārasaṃmatamiti bhāvaḥ | <hi rend="bold">nyāyeti |</hi> nyāyaśāstrarūpo yaḥ pārāvāraḥ samudra-
<lb/>stasya pāraṃ dṛṣṭavānityarthaḥ | <hi rend="bold">mitiriti |</hi> samyakparicchittiryathārthajñānaṃ mitiḥ
<pb n="236"/>
<lb/>pramā | tadvānpramātā | tasyā miterayogasya saṃbandhābhāvasya yo vyavacchedo
<lb/>vyāvṛttirāvaśyakaḥ saṃbandhastadeva gautamadarśane prāmāṇyamityarthaḥ | <hi rend="bold">sākṣātkā-
<lb/>riṇīti |</hi> śivasya yo bhūtārthānubhavo bhūtānāṃ pūrvasiddhānāṃ trailokyagatapadā-
<lb/>rthānāmanubhavaḥ sa ca sākṣātkārī pratyakṣaḥ | kiṃ ca nityayogī | nāsmākamiba
<lb/>kṣaṇikaḥ | tathā nāsmākamivendriyādyapekṣayā vidyamānaḥ | kiṃ tu parasya kasyaci-
<lb/>danapekṣayaiva yasya sthitirbhavati tādṛśaḥ | bhūtānāmapyarthānāṃ pratyakṣajñānaṃ yogināṃ
<lb/>yogabalena bhavati kimu vaktavyamacintyaśaktikasya maheśvarasya | sṛṣṭyārambhe hi
<lb/>pūrvakalpasiddhānarthānkalpanāmātreṇa parameśvarovalokayitumārabhate | tadanusāreṇa
<lb/>ca te tathaivotpadyante | tathā ca śrutiḥ — dhātā yathāpūrvamakalpayat (ma. nā.
<lb/>5 | 7) iti | tathā caitādṛśe svīye pratyakṣānubhave nikhilānāṃ sāṃpratikavastū-
<lb/>nāmutpattyādikramo niviṣṭo yena tādṛśaḥ śivaḥ | ata eva leśato yatpadārthā-
<lb/>nāmadarśanaṃ tanmūlakānāṃ doṣāṇāmapagamena prabhraṣṭaṃ śaṅkārūpaṃ tuṣaṃ yasya tādṛśaḥ |
<lb/>asmādṛśānāṃ tu vastutaḥ parokṣajñāne satyanekāḥ śaṅkāḥ samutpadyanta iti tvāstām |
<lb/>pratyakṣānubhavepi vastutaḥ kārtsnyena jñānābhāvādaṃśena yadadarśanaṃ tena dvārībhūtena
<lb/>doṣāṇāṃ prādurbhāvādanekavidhā viparītabhāvanāḥ saṃbhavanti | parameśvarasya tu na
<lb/>kathamapi tathā saṃbhavaḥ | tathā ca śaṅkonmeṣeṇa kalaṅkitaiḥ pramāṇāntaraiḥ kiṃ saṃpā-
<lb/>ditaṃ bhavet | ato niṣkalaṅkaḥ śiva eva me pramāṇamityarthaḥ | <hi rend="bold">pratyakṣeti |</hi>
<lb/>indriyajanyaṃ jñānaṃ pratyakṣam | yathā purovartighaṭāderayaṃ ghaṭa ityādi | liṅgaparā-
<lb/>marśonumānam | vyāptibalenārthagamakaṃ liṅgam | yathā dhūmogneḥ | yatra dhūmastatrā-
<lb/>gniriti sāhacaryaniyamo vyāptiḥ | tasya vyāptiviśiṣṭasya liṅgasya pakṣe parvatādau
<lb/>yajjñānaṃ sa liṅgaparāmarśaḥ | sa evānumānamityucyate | tena hyagniranumīyate |
<lb/>atideśavākyasmaraṇasahakṛtaṃ sadṛśavastujñānamupamānam | yathā gosadṛśo gavaya
<lb/>ityatideśavākyaṃ śrutvā kadācidvanaṃ gatasya tādṛśātideśavākyasmaraṇasahakṛtaṃ
<lb/>gosadṛśapaśujñānam | tasmāccāyaṃ gavaya ityupamitirbhavati | āptavākyaṃ śabdaḥ |
<lb/>tasmācca pratyakṣādyayogyamapi vastu jñāyate |
</p>
<pb n="237"/>
<p><hi rend="bold">ātmeti |</hi> jñānavānātmā | sa ca dvividhaḥ | īśvaro jīvaśca | īśvaraḥ sarvajña
<lb/>eka eva | jīvastu pratiśarīraṃ bhinnaḥ | dvividhopi vibhurnityaśca | sukhaduḥkhā-
<lb/>dibhogasādhanaṃ śarīram | śarīrasaṃyuktaṃ jñānakaraṇamatīndriyamindriyam | arthā
<lb/>dravyaguṇakarmādayaḥ | te ca vaiśeṣikadarśane nirūpitāḥ (da. 10 paṃ. 47) | jñānaṃ
<lb/>buddhiḥ | sukhādyupalabdhisādhanamindriyaṃ manaḥ | tacca nānāvidhaṃ pratijīvaniyata-
<lb/>maṇurūpaṃ nityaṃ ca | pravṛttiḥ kāyikī vācikī mānasikī ca kriyā | trividhāpi
<lb/>śubhāśubhabhedena dvividheti ṣaḍvidhā bhavati | pravṛttijanakā doṣāḥ | te ca rāga-
<lb/>dveṣamohāḥ | pretyabhāvo mṛtvā punarjanma | phalaṃ sukhādisākṣātkāraḥ | duḥkhaṃ
<lb/>pīḍā | tacca trividham — ādhyātmikamādhibhautikamādhidaivikaṃ ca | vātapi-
<lb/>ttakaphadoṣavaiṣamyamūlakaṃ śārīraṃ kāmakrodhādijaṃ mānasaṃ cādhyātmikam | etaccā-
<lb/>ntaropāyanivāryam | ādhibhautikaṃ sarpavyāghrādijam | ādhidaivikaṃ yakṣarākṣasa-
<lb/>grahādyāveśamūlakam | ādhidaivikamādhibhautikaṃ ceti duḥkhadvayaṃ bāhyopāyani-
<lb/>vāryam | anyatra duḥkhasyaikaviṃśatibhedā uktāḥ | te ca śarīraṃ ṣaḍindriyāṇi
<lb/>ṣaḍviṣayāḥ ṣaḍbuddhayaḥ sukhaṃ duḥkhaṃ ceti | sukhamapi duḥkhasaṃbandhādduḥkhameva |
<lb/>śarīrādīni tu duḥkhasādhanatvādduḥkhamityucyante | bāhyaṃ duḥkhasādhanaṃ ca ṣoḍa-
<lb/>śavidhamanyatroktam — pāratantryamādhirvyādhirmānacyutiḥ śatrurdāridryaṃ bhāryādvayaṃ
<lb/>kanyābāhulyaṃ kubhāryā kubhṛtyaḥ kugrāmavāsaḥ kusvāmisevā vṛddhatvaṃ paragṛhavāso
<lb/>varṣākāle pravāso durhalena kṛṣiśceti | apavargo mokṣaḥ |
</p>
<p><hi rend="bold">anavadhāraṇeti |</hi> aniścayātmakaṃ jñānamityarthaḥ | <hi rend="bold">sādhāraṇeti |</hi> lakṣa-
<lb/>ṇaśabdo nimittavācī | lakṣaṇakāraṇabhedāditi kvacitpāṭhaḥ | tadā lakṣaṇaśabdaḥ
<lb/>svarūpavācī | sādhāraṇadharmādinimittabhedena saṃśayastrividho bhavati | ādyo
<lb/>yathā — sthāṇurvā puruṣo veti | atronnatatvarūpasādhāraṇadharmaṃ jñātavataḥ sthāṇutvani-
<lb/>ścāyakaṃ vakrakoṭarādikaṃ puruṣatvaniścāyakaṃ hastapādādikaṃ cāpaśyataḥ saṃśayo
<lb/>bhavati | dvitīyo yathā — pṛthivī nityotānityeti | anyatra nityeṣvanityeṣu
<lb/>ca kvāpyadṛṣṭaṃ pṛthivyā asādhāraṇadharmaṃ gandhaṃ jñātvā bhavatyevaṃvidhaḥ saṃśayaḥ |
<pb n="238"/>
<lb/>tṛtīyo yathā — śabdo nitya utānitya iti | eko brūte śabdo nitya iti |
<lb/>anyastvanitya iti | tayorvipratipattyā madhyasthasya bhavatyetādṛśaḥ saṃśayaḥ |
</p>
<p><hi rend="bold">dṛṣṭādṛṣṭeti |</hi> dṛṣṭamavaghātasya tuṣanivṛttiḥ | adṛṣṭaṃ yāgasya svargādikam |
</p>
<p><hi rend="bold">vyāptīti |</hi> vyāptijñāpanasthalaṃ dṛṣṭāntaḥ | dṛṣṭonto niścayo yena sa dṛṣṭāntaḥ |
<lb/>yatra dhūmastatrāgniriti vyāptijñāpanāya yanmahānasamudāharaṇatvena pradarśyate sa
<lb/>sādharmyadṛṣṭāntaḥ | tatraiva hrado vaidharmyadṛṣṭāntaḥ |
</p>
<p><hi rend="bold">sarvatantreti |</hi> sarvatantrasiddhānto yathā — pañca jñānendriyāṇītyādiḥ | etacca
<lb/>sarvairaṅgīkṛtam | pratitantrasiddhānto yathā — anityaḥ śabda iti | etacca naiyā-
<lb/>yikairaṅgīkṛtaṃ na tu mīmāṃsakādibhiḥ | adhikaraṇasiddhānto yathā — kṣityādikartṛsiddhau
<lb/>kartuḥ sarvajñatvam | asaṃmatamapi yadabhyupagamyānyaducyate sobhyupagamasiddhāntaḥ |
<lb/>yathāstu dravyaṃ śabdastathāpyanitya eveti |
</p>
<p><hi rend="bold">pratijñeti |</hi> sādhyabhūtadharmaviśiṣṭadharmipratipādakaṃ vacanaṃ pratijñā | yathā
<lb/>parvatognimāniti | liṅgapratipādakaṃ vacanaṃ hetuḥ | yathā dhūmavattvāditi | savyā-
<lb/>ptikaṃ dṛṣṭāntavacanamudāharaṇam | yathā yatra dhūmastatrāgniryathā mahānasamiti |
<lb/>liṅgopasaṃhāravacanamupanayaḥ | yathā dhūmavāṃścāyaṃ parvata iti | pakṣe sādhyopasaṃ-
<lb/>hāro nigamanam | yathā tasmādagnimānparvata iti |
</p>
<p><hi rend="bold">vyāpyāropeṇeti |</hi> yathā yadyatrāgnyabhāvaḥ syāttarhi dhūmābhāvaḥ syāditi |
<lb/>atrāgnyabhāvasya vyāpyasyāropeṇa vyāpakasya dhūmābhāvasyāropaḥ kriyate | parvate
<lb/>dhūmaṃ paśyata uktatarkasahāyenānumānapramāṇena tatrāgnerniścayo bhavati | atoyaṃ
<lb/>pramāṇānugrāhaka ityucyate | <hi rend="bold">vyāghāteti |</hi> asaṃbaddhārthakaṃ vacanaṃ vyāghātaḥ |
<lb/>yathā mūkoham amūrte rūpamityādyuktiḥ | svasya svāpekṣāpādakaḥ prasaṅga ātmā-
<lb/>śrayaḥ | yathā rūpaviśiṣṭe rūpamiti | svasya svāpekṣitāpekṣitatvamitaretarāśrayaḥ |
<pb n="239"/>
<lb/>yathā caitrottiṣṭheti vākyaśravaṇaṃ jāgṛtiṃ prati kāraṇam | śravaṇe ca jāgṛtiḥ kāraṇa-
<lb/>miti | tathā caikavyavadhānena taddvārā svasya svāpekṣāyāmitaretarāśraya iti
<lb/>siddham | anekavyavadhānena svasya svāpekṣāyāṃ tu cakrakāśrayaḥ | yathā pūrvokta-
<lb/>sthala eva śravaṇa indriyārthasaṃnikarṣaḥ kāraṇam | indriyārthasaṃnikarṣe jāgṛtiḥ
<lb/>kāraṇam | jāgṛtau ca śravaṇaṃ kāraṇamityevamuktau | yatra kvāpyavasthitirna bhavati
<lb/>tatrānavasthā | yathā jātau jātikalpanāyāṃ tatrāpi punarjātirityādiḥ | pratiba-
<lb/>ndhikalpanā kalpanālāghavaṃ kalpanāgauravaṃ ca prasiddhameva | utsargaḥ sāmānya-
<lb/>niyamaḥ | apavādo viśeṣaniyamaḥ | vaijātyaṃ vailakṣaṇyam | pramāṇasādhyārthaviru-
<lb/>ddhasaṃbhāvanānivartakatvenaiṣāṃ tarkāṇāṃ pramāṇānugrāhakatvaṃ sudhībhirunneyam |
</p>
<p><hi rend="bold">sākṣātkṛtīti |</hi> sākṣātkṛtiḥ pratyakṣam |
</p>
<p><hi rend="bold">ubhayeti |</hi> vādetivyāptivāraṇāya vijigīṣupadam | vitaṇḍāyāmativyāpti-
<lb/>vāraṇāyobhayasādhanavatīti padam |
</p>
<p><hi rend="bold">savyabhicāreti |</hi> vyabhicāreṇa sahitaḥ savyabhicāraḥ | vyabhicāraśca hetoḥ
<lb/>sādhyābhāvavadvṛttitvam | yathā parvatognimānprameyatvāditi | atrāgnyabhāvavati
<lb/>hrade prameyatvaṃ vartate | sādhyābhāvavyāpto heturviruddhaḥ | yathā śabdo nityaḥ kṛtaka-
<lb/>tvāditi | kṛtakatvamutpannatvam | ayaṃ hetuḥ sādhyasya nityatvasyābhāvenānitya-
<lb/>tvena vyāptaḥ | yatrotpannatvaṃ tatrānityatvamiti vyāptisattvāt | yasya pratipakṣa-
<lb/>bhūtaṃ hetvantaramasti sa prakaraṇasamaḥ | ayameva satpratipakṣa ityucyate | sanprati-
<lb/>pakṣaḥ pratiheturyasya sa satpratipakṣaḥ | prakaraṇaṃ prakriyā vicāraḥ | tasminprastute
<lb/>vādinā prativādinā vā kiṃcidarthasādhanārthaṃ hetau pradarśite hetornirṇāyakatvena
<lb/>sadya eva prakaraṇaṃ samāpyate | satpratipakṣo hetustvanirṇāyakatvānna prakaraṇasamā
<pb n="240"/>
<lb/>panakṣamo bhavati | kiṃ tu pūrvavatprakaraṇaṃ pravartayatyeva | ataḥ prakaraṇena samo
<lb/>nirviśeṣaḥ prakaraṇasama ityucyate | yathā śabdo'nityaḥ nityadharmānupalabdheḥ |
<lb/>śabdo nityaḥ anityadharmānupalabdheriti | asiddho hetuḥ sādhyasamaḥ | siddho
<lb/>hi heturasiddhaṃ sādhyaṃ sādhayati | asiddhaścetsādhyena sama iti sādhyaṃ sādhayituṃ
<lb/>na prabhavati | yathā śabdo guṇaścākṣuṣatvāditi | sopādhiko heturasiddhaviśeṣa
<lb/>eva | upādhisvarūpaṃ prāk pradarśitam (da. 1 pa. 93) | yasya sādhyābhāvaḥ
<lb/>pramāṇāntareṇa niścitaḥ sotītakālaḥ | ayameva bādhita ityucyate | yathāgniranuṣṇaḥ
<lb/>prabhāśrayatvāditi | atrānuṣṇatvasya sādhyasyābhāvaḥ pratyakṣeṇaiva niścito bhavati |
<lb/>tathā ca hetuvākyaśravaṇātprāgeva sādhyābhāvasya niścaya ityasyāmavasthāyāṃ
<lb/>prayoktrā hetuvākyaṃ vastuto naivoccāraṇīyam | tasya kālo hi yāvatsādhyasya na
<lb/>niścayaḥ | īdṛśo heturatītaḥ kālo yasyetyatītakāla iti vyapadiśyate |
</p>
<p><hi rend="bold">abhidhāneti |</hi> abhidhānavṛttiḥ śaktiḥ | tadvyatyayena chalaṃ yathā — navakamba-
<lb/>loyaṃ māṇavaka ityevaṃ nūtanārthābhiprāyeṇa kenacinnavaśabde prayukte chalavādī nava-
<lb/>śabdasya navasaṃkhyārthe vyatyayena śaktiṃ matvā kutosya daridrasya nava kambalā yasyai-
<lb/>kopi durlabha iti pūrvavādyuktaṃ pratiṣedhati | tātparyavṛttivyatyayena chalaṃ yathā —
<lb/>brāhmaṇe vidyāyāḥ saṃbhava iti tātparyeṇa kenacidbrāhmaṇe vidyeti prayukte chalavādī
<lb/>niyame taduktestātparyaṃ matvā taduktiṃ pratiṣedhati — kathaṃ brāhmaṇe vidyetyucyate
<lb/>mūrkhā api dṛśyante brāhmaṇā iti | upacāro lakṣaṇā | tadvṛttivyatyayena chalaṃ
<lb/>yathā — mañcāḥ krośantīti lakṣaṇayā mañcasthapuruṣarūpārthābhiprāyeṇa kenacitprayukte
<lb/>tādṛśalakṣaṇāvṛttivyatyayaṃ kṛtvā śakyārthaṃ gṛhṇānaśchalavādī kathaṃ kāṣṭhamayā ace-
<lb/>tanā mañcāḥ krośantīti taduktiṃ pratiṣedhati |
</p>
<p><hi rend="bold">sādharmyeti |</hi> sādharmyeṇa pratyavasthānaṃ sādharmyasamā (1) jātiḥ | yathā
<lb/>śabdo'nityaḥ kṛtakatvādghaṭavadityukte amūrtatvena nityākāśasādharmyānnityaḥ
<lb/>śabdaḥ kuto na syādityuttaram | vaidharmyasamā (2) yathā — tatraivāmūrtatvenāni-
<lb/>tyaghaṭavaidharmyānnityaḥ śabdaḥ kuto na syāt | utkarṣasamā (3) yathā — tatraiva
<lb/>yadi kṛtakatvena ghaṭasādharmyādanityaḥ śabdaḥ syāttarhi ghaṭavadeva mūrtopi bhavet |
<pb n="241"/>
<lb/>na cenmūrtastarhi ghaṭavadanityopi mābhūt | atra dharmāntarotkarṣāpādanam |
<lb/>apakarṣasamā (4) — tatraiva ghaṭavadeva śabdo'śrāvaṇaḥ syāt | atra
<lb/>śrāvaṇatvadharmasyāpakarṣaḥ | varṇyasamā (5) — varṇyo varṇanīyaḥ pradarśanīyo
<lb/>heturūpo dharmaḥ | tatraiva yathā śabde kṛtakatvaṃ tālvoṣṭhādivyāpārajaṃ
<lb/>na tādṛśaṃ ghaṭe | tatra tu kumbhakārādivyāpārajam | avarṇyasamā (6) avarṇyaḥ
<lb/>siddhaḥ dṛṣṭāntadharmaḥ | tatraiva vaiparītyena yathā ghaṭe kṛtakatvaṃ na tādṛśaṃ śabde |
<lb/>vikalpasamā (7) — tatraiva yathā kṛtakaṃ kiṃcinmṛdu rāṅkavādi kiṃcittu kaṭhoraṃ
<lb/>kuṭhārādi iti dvividhaṃ dṛṣṭaṃ tathaiva kṛtakaṃ kiṃciddhaṭādi anityaṃ kiṃcittu śabdādi
<lb/>nityamapi syāt | sādhyasamā (8) — tatraiva yadi ghaṭavadanityaḥ śabdastarhi
<lb/>śabdavaddhaṭopi śrāvaṇaḥ syāt | prāptisamā (9) — prāptiḥ saṃbandhaḥ | hetuḥ
<lb/>sādhyena saṃbaddhaḥ sādhyasādhakaścetsādhyahetvordvayormithaḥ saṃbaddhatvāviśeṣātkiṃ
<lb/>sādhanaṃ kiṃ sādhyamityaniścayaḥ | aprāptisamā (10) — hetuḥ sādhyenāsaṃbaddhaḥ
<lb/>sansādhyasādhakaḥ kathaṃ bhavet | prasaṅgasamā (11) — śabde kṛtakatve kiṃ sādhanaṃ
<lb/>tatrāpi kiṃ sādhanamityanavasthā | yathā dṛṣṭānte ghaṭe'nityatve kiṃ sādhanaṃ tatrāpi
<lb/>kiṃ sādhanamiti | pratidṛṣṭāntasamā (12) — śabdo'nityaḥ prayatnena vibhā-
<lb/>vyamānatvādghaṭavadityukte śabdo nityaḥ prayatnena vibhāvyamānatvādākāśavadi-
<lb/>tyuktiḥ | kūpakhananaprayatnena tatratyākāśaṃ vibhāvitaṃ bhavati | anutpattisamā
<lb/>(13) — śabde'nityatvasādhanaṃ kṛtakatvādikaṃ śabdotpatteḥ prāṅnāstyeva |
<lb/>asati dharmiṇi dharmāsaṃbhavāt | tathā ca tadānīṃ tādṛśadharmasādhyamanityatvamapi
<lb/>nāstītyarthādeva nityatvamāgatam | nityasya cotpattireva nāstīti kathaṃ tatrāni-
<lb/>tyatvaṃ sādhyate | atha vā anityahetukānumāne utpatteḥ prākpakṣe heturnāstītya-
<lb/>siddhyāpādanam | saṃśayasamā (14) — yathā kṛtakatvasādharmyeṇa ghaṭavacchabdo'-
<lb/>nityastathā aindriyakatvasādharmyeṇa ghaṭatvavacchabdo nityaḥ syāditi saṃśayaḥ | prakara-
<lb/>ṇasamā (15) — saṃśayasamāyāṃ yathā dvayoḥ sāmyaṃ na tathā prakaraṇasamāyām |
<lb/>atra tu viparītānumānasya pūrvānumānabādhakatvenodbhāvanam | hetusamā (16)
<lb/>hetuḥ kiṃ sādhyātpūrvakālika utottarakālika uta samakālikaḥ | ādye hetukāle
<lb/>sādhyasyābhāvātkasya sādhanam | dvitīye pūrvaṃ sādhyasya siddhatvātkiṃ sādhanena |
<note>11|57 — saṃbhedāt <foreign xml:lang="en">for</foreign> samabhedāt <foreign xml:lang="en">E.</foreign></note>
<pb n="242"/>
<lb/>tṛtīye savyetaragoviṣāṇayoriva sādhyasādhanabhāvāsaṃbhavaḥ | kārakajñāpaka-
<lb/>hetoraikyābhimānenedam | arthāpattisamā (17) — arthāpattiśabdenātrārthā-
<lb/>pattyābhāso gṛhyate | śabdo'nitya ityukterthādeva śabdavyatiriktaṃ sarvaṃ nityamiti
<lb/>gamyate | tathā ca kathaṃ ghaṭādidṛṣṭāntaḥ | aviśeṣasamā (18) — kṛtakatva-
<lb/>rūpasamānadharmeṇa śabdaghaṭayoraviśeṣaścetprameyatvādisamānadharmeṇa sarveṣāmaviśeṣaḥ
<lb/>syāditi sarvaṃ nityamanityaṃ vā syāt | upapattisamā (19) — yadi kṛta-
<lb/>katvopapattyā śabdasyānityatvaṃ tarhi niravayavatvopapattyā śabdasya nityatvamapi
<lb/>kuto na bhavati | upalabdhisamā (20) — vahnimāndhūmādityukte dhūmaṃ vināpi
<lb/>kāraṇāntareṇālokādināpi vahnerupalabdhirbhavatītyuktiḥ | ekasya kāryasyaikameva
<lb/>kāraṇamityabhimānaḥ | anupalabdhisamā (21) śabdo na kṛtakaḥ | kiṃ tūccāra-
<lb/>ṇātprāgapyastyeva | āvaraṇasadbhāvānnopalabhyate | āvaraṇaṃ nopalabhyata iti
<lb/>cet — āvaraṇānupalabdhirapi nopalabhyata ityāvaraṇopalabdhireva sidhyatītyataḥ
<lb/>śabdo nānitya ityuktiḥ | nityasamā (22) śabde anityatvarūpo dharmo nityo'-
<lb/>nityo vā | nityatve dharmiṇaṃ vinā dharmasya sthityasaṃbhavena dharmiṇaḥ śabdasyāpi
<lb/>nityatvamāyāti | anityatve anityatvamevānityaṃ cedarthādeva śabdanityatvamāyāti |
<lb/>anityasamā (23) kṛtakatvena ghaṭasādharmyādanityaḥ śabdaścetprameyatvādinā
<lb/>sarveṣāṃ ghaṭasādharmyātsarvepi padārthā anityāḥ syuḥ | no cecchabdopi nānityaḥ
<lb/>syāt | kāryasamā (24) śabdo'nityaḥ kāryatvādityukte kāryatvasya janyatvajñā-
<lb/>pyatvasādhāraṇyānna tadanityatvasādhanamiti | āsu jātiṣu madhye sādharmya —
<lb/>saṃśaya — prakaraṇa — arthāpatti — anitya — kāryasamādīnāṃ kāsāṃcijjātīnāṃ paryavasāne
<lb/>dūṣaṇaikyepi dūṣaṇodbhāvanaprakāro bhinna iti pṛthaṅnirdeśaḥ |
</p>
<p><hi rend="bold">pratijñāhānīti |</hi> pratijñāhāniḥ (1) — anityaḥ śabda aindriyakatvāditi
<lb/>pratijñāya tatra sāmānyamaindriyakamapi nityaṃ dṛśyate iti pareṇokte astu tarhi
<lb/>nityaḥ śabda ityuktiḥ | pratijñāntaram (2) — pūrvavatpratijñāya dūṣaṇe ca
<lb/>pareṇokte sāmānyaṃ sarvagatam asarvagataḥ śabdo'nityaḥ — ityanyā pratijñā |
<lb/>pratijñāvirodhaḥ (3) — pratijñāvākyahetuvākyayorvirodhaḥ | yathā guṇavyatiriktaṃ
<lb/>dravyaṃ guṇādvyatiriktasyānupalabdherityuktiḥ | pratijñāsaṃnyāsaḥ (4) — pareṇa
<lb/>dūṣaṇe ukte ka evamāha śabdo'nitya ityuktiḥ | pūrvakṛtapratijñāyā apalāpaḥ |
<lb/>hetvantaram (5) — śabdo'nityaḥ bāhyendriyapratyakṣatvādityatra sāmānye vyabhicāra
<lb/>ityukte sāmānyavattve sati iti hetuviśeṣaṇoktiḥ | arthāntaram (6) — kasmiṃ-
<pb n="243"/>
<lb/>ściddhetau prayukte hinotestunpratyaya ityādirhetuśabdanirvacanoktiḥ | nirarthakam
<lb/>(7) — kacaṭatapaḥśabdo nityaḥ khaphachaṭhathatvāt jabagaḍadavat iti | avijñā-
<lb/>tārtham (8) — yadvākyaṃ trivāramabhihitamapi śliṣṭa-asamartha-apratīta-bhinnabhāṣā-
<lb/>sthaśabdoccāraṇena śaidhryoccāraṇena vā na madhyasthenānyena ca jñāyate tādṛśyuktiḥ |
<lb/>apārthakam (9) ākāṅkṣāyogyatādirahitā pūrvāparāsaṃbaddhoktiḥ | daśa dāḍimāni
<lb/>ṣaḍapūpāḥ vahninā siñcatītyādiḥ | aprāptakālam (10) — pratijñāhetvādīnāmava-
<lb/>yavānāṃ viparyāsenoktiḥ | nyūnam (11) — pratijñādyavayaveṣu kenacidavayavena
<lb/>hīnā uktiḥ | adhikam (12) — ekenaiva hetunodāharaṇena ca sādhyasiddhau
<lb/>dvitīyasya hetorudāharaṇasya vā uktiḥ | punaruktam (13) — punaḥ punastaireva
<lb/>śabdaiḥ paryāyairvā uktiḥ | anuvāde tu na doṣaḥ | ananubhāṣaṇam (14) — madhya-
<lb/>sthaistrivāraṃ brūhītyuktepyanuktiḥ | ajñānam (15) — vādinokterthe madhyasthairjñātepi
<lb/>prativādinā ajñānam | evaṃ prativādinoktasya madhyasthairjñātasya vādinā ajñā-
<lb/>nam | apratibhā (16) — parokte jñāte anūditepi tatrottarāsphūrtiḥ | vikṣepaḥ
<lb/>(17) — ayogyasya kāryāntaravyāsaṅgasyodbhāvanaṃ śaucārthaṃ gacchāmītyādi | gṛha-
<lb/>dāhādiyogyakāraṇe tu na doṣaḥ | matānujñā (18) coro bhavānityukte svacoratva-
<lb/>manuddhṛtya bhavānapi cora ityuktiḥ | atra svasmiṃścoratvamapratiṣiddhamanumataṃ
<lb/>bhavati | paryanuyojyopekṣaṇam (19) — nigrahasthāne vastuto jātepi tasyānyena
<lb/>nigṛhītosi ityevamanuddhāṭanam | niranuyojyānuyogaḥ (20) — vastuto'vi-
<lb/>dyamānepi nigrahasthāne idaṃ nigrahasthānam — ityevamuddhāṭanam | apasiddhāntaḥ
<lb/>(21) — kaṃcitsiddhāntamabhyupetya bruvataḥ kathāprasaṅgāttatsiddhāntapracyavaḥ |
<lb/>hetvābhāsāḥ (22) — savyabhicāraviruddhasatpratipakṣāsiddhabādhitāḥ pañca |
</p>
<p>yadyapi pramāṇādiṣoḍaśapadārtheṣu prameyavyatiriktānāṃ pañcadaśānāṃ prameyeṣu ca
<lb/>dvādaśavidheṣvarthavyatiriktānāmekādaśānāmartha evāntarbhāvo bhavati saṃmataśca
<lb/>sūtrakārasya tathāpi mokṣakāraṇībhūtatattvajñānopayogitayā pārthakyena te sūtra-
<lb/>kāreṇa pradarśitāḥ | tathā hi — mokṣo^12^ hyātyantikī duḥkhanivṛttiḥ | duḥkhaṃ^11^ ca
<lb/>mukhyaṃ maraṇagarbhavāsarūpapretya^9^bhāvājjāyate | pretyabhāvaśca sukhaduḥkhopabhogarūpa-
<lb/>pha^10^lajanakapravṛ^7^ttijanyaḥ | pravṛttiśca manoga^6^tarāgadveṣamoharūpadoṣa^8^mūlikā | doṣa-
<lb/>hāniśca śa^2^rīrendri^3^yā^4^rthebhyo vyatiriktasyātma^1^tattvasya jñā^5^nādbhavati | prameya-
<lb/>(2) bhūtānāṃ tattvānāṃ jñānaṃ ca pramāṇā(1)nāṃ prayojanam (4) | pramāṇe-
<pb n="244"/>
<lb/>ṣu ca sūkṣmaviṣayenumānameva pañcāvayavo (7) petaṃ dṛṣṭānta (5) jīvitamanu-
<lb/>grāhakatarka (8) sāhāyyena saṃśayaṃ (3) nirākṛtya siddhāntā (6) nusā-
<lb/>reṇa nirṇayaṃ (9) janayituṃ prabhavati | nirṇayaśca pakṣapratipakṣaparigraharūpakathāyāṃ
<lb/>vādena (10) dṛḍhībhavati | kathāyāṃ ca jalpa (11) vitaṇḍā (12)
<lb/>hetvābhāsa (13) cchala (14) jāti (15) nigrahasthānā (16) nāṃ
<lb/>heyatvāya tajjñānamāvaśyakam | evaṃ sūtrakāranirdiṣṭānāṃ sakalapadārthānāṃ jñānaṃ
<lb/>mokṣopayuktaṃ bhavati |
</p>
<p>atredaṃ bodhyam — jalpādayaśca svayaṃ na prayoktavyāḥ | pareṇa prayuktāścette doṣa-
<lb/>tvena madhyasthānāṃ nidarśanīyāḥ | paro'jñānī mūrkhobhiniviṣṭabuddhirvā syācce-
<lb/>ttūṣṇīṃbhāva eva varam | chalādinā vā jetavyo yadi madhyasthonumanyate |
<lb/>anyathā tūṣṇīṃbhāvena ayaṃ parājita iti matvā paroktameva siddhāntaṃ śraddhayā
<lb/>svīkṛtyājñānino lokā vañcitā bhaveyuḥ | taduktam —
</p>
<p><lg><l>duḥśikṣitakutarkāṃśaleśavācālitānanāḥ |</l>
<l>śakyāḥ kimanyathā jetuṃ vitaṇḍādoṣamaṇḍitāḥ ||</l></lg>
</p>
<p><lg><l>gatānugatiko lokaḥ kumārgaṃ tatpratāritaḥ |</l>
<l>mā gāditi cchalādīni prāha kāruṇiko muniḥ ||</l></lg> iti |
</p>
<p><hi rend="bold">asādhāraṇyeneti |</hi> pañcāvayavavākyātmakaṃ parārthānumānaṃ nyāyapadavā-
<lb/>cyam | nīyate prāpyate vivakṣitārthasiddhiraneneti vyutpatteḥ | taccāsādhāraṇameta-
<lb/>cchāstrapratipādyam | tathā ca tasyātra prādhānyādasya śāstrasya nyāyaśāstramiti
<lb/>vyapadeśa iti bhāvaḥ | <hi rend="bold">paramo nyāya iti |</hi> nirṇāyakaṃ mukhyaṃ pramāṇamityarthaḥ |
<pb n="245"/>
<lb/><hi rend="bold">pakṣilasvāmineti |</hi> gautamamunipraṇītanyāyasūtrāṇāṃ bhāṣyakāro vātsyāyanaḥ
<lb/>pakṣilasvāmī | pakṣayati tattvajñānaṃ parigṛhṇātīti pakṣilaḥ | pakṣaparigraha iti
<lb/>dhātorbāhulakātkartarīlacpratyayaḥ | <hi rend="bold">ānvīkṣikīti |</hi> pratyakṣāgamābhyāmīkṣita-
<lb/>syānvīkṣaṇamanvīkṣā pratyakṣāgamāśritamanumānam | tayā pravartata ityānvī-
<lb/>kṣikī nyāyavidyā |
</p>
<p><hi rend="bold">anantarameva |</hi> avyavahitameva | <hi rend="bold">tadanantarāpāyāditi |</hi> duḥkhādiṣu pañcasu
<lb/>pūrvapūrvaṃ pratyuttarottarasya kāraṇatvena kāraṇābhāve ca kāryābhāvasyāvaśyakatvenotta-
<lb/>rottarāpāye tadanantarasya tatpūrvasyāpāyo bhavati | tatrāntimaṃ mithyājñānamārabhya
<lb/>pūrvapūrvaṃ prati kāraṇatvaṃ darśayati — <hi rend="bold">tatretyādinā | dehādāviti |</hi> ādipadena
<lb/>strīputradhanagṛhādisaṃgrahaḥ | <hi rend="bold">tadanukūleṣviti |</hi> tacchabdena dehādikaṃ parāmṛśyate |
<lb/><hi rend="bold">ātmana iti |</hi> śarīrendriyamanobuddhiprāṇavyatiriktasya śarīrāntargatasyātmano
<lb/>na kiṃcitpratikūlamanukūlaṃ vā saṃbhavati | kiṃ cātmanyekadoṣānuṣaṅgeṇaivāparadoṣo-
<lb/>dbhāvanaṃ dṛśyata iti na ta ātmavastusvarūpānuṣaṅgiṇaḥ | tathā ca mithyājñānamū-
<lb/>lakā eva doṣā iti siddhaṃ bhavatīti mithyājñānāpāye doṣāpāyaḥ siddho
<lb/>bhavati | <hi rend="bold">steyādīnīti |</hi> ādipadena paradārābhimarśādisaṃgrahaḥ | <hi rend="bold">anṛtā-
<lb/>dīnīti |</hi> ādipadena paramarmoddhāṭanādikaṃ gṛhyate | <hi rend="bold">paradrohādīnīti |</hi> ādi-
<pb n="246"/>
<lb/>padena paradravyecchānāstikyādigrahaṇam | <hi rend="bold">pravṛttiradharma iti |</hi> atra pravṛtti-
<lb/>sādhanau dharmādharmau pravṛttiśabdenoktau | yathānnaṃ vai prāṇinaḥ prāṇā iti bhāṣya-
<lb/>kārairuktam | <hi rend="bold">paraparitrāṇādīnīti |</hi> etadādyādipadatrayeṇa krameṇa paricaraṇa-
<lb/>svādhyāyadayādisaṃgrahaḥ | <hi rend="bold">na hyapravṛttasyeti |</hi> pravṛttyabhāve punarāvṛttyabhāvena duḥ-
<lb/>khasaṃbhavābhāvāttatra duḥkhaṃ na kopi pratyetītyarthaḥ | <hi rend="bold">tannirvartakamiti |</hi> tadutpādaka-
<lb/>mityarthaḥ | <hi rend="bold">avidyādīti |</hi> avidyā mithyājñānam | ādipadena doṣapravṛttyādi-
<lb/>saṃgrahaḥ | <hi rend="bold">catasṛbhiriti |</hi> uddeśo lakṣaṇaṃ parīkṣā vibhāgaśceti catasro vidhāḥ
<lb/>prameyasya bhavanti | vidhāḥ prakārāḥ | atha vā duḥkhaṃ duḥkhaheturmokṣo mokṣopāya-
<lb/>śceti prakāracatuṣṭayaṃ prameyasyātra grāhyam | duḥkhaṃ prasiddham | duḥkhahetuśca mithyājñā-
<lb/>nādikokhilaḥ saṃsāraḥ | mokṣo duḥkhātyantocchedaḥ | mokṣopāyastattvajñānamiti |
<lb/><hi rend="bold">nivartyasajātīyasyeti |</hi> nivartyaṃ duḥkham | tatsajātīyaṃ duḥkhāntaraṃ punarutpa-
<lb/>tsyata ityevaṃ saṃbhāvanāpi yatra nāsti tādṛśī duḥkhanivṛttirapavarga iti bhāvaḥ |
</p>
<pb n="247"/>
<p><hi rend="bold">kaphoṇiguḍāyitamiti |</hi> kaphoṇiḥ kūrparo bhujamadhyabhāgaḥ | tasya guḍabhrā-
<lb/>ntyā yadāsvādanaṃ kriyate etatkaphoṇiguḍanyāyasvarūpam | tatra yathā guḍasyāsiddhatvā-
<lb/>ttadāsvādanaṃ niṣphalaṃ tathoktasya mokṣasvarūpasyāsiddhatvāttadupāyavicāro niṣphala
<lb/>iti śaṅkakāśayaḥ | <hi rend="bold">sarvatantrasiddhānteti |</hi> etallakṣaṇaṃ prāguktam (da. 11 paṃ. 38) |
<lb/>ghaṇṭāpatho ghaṇṭopalakṣitānāṃ gajādīnāṃ mārgaḥ | rājamārga ityarthaḥ | rājamārge hi
<lb/>na kasyāpi pratibandho bhavati | tathā ca duḥkhanivṛttirūpaṃ mokṣasvarūpamabhyupetya yena
<lb/>kenāpi pravartitavyam | na kaścittasya pratibandhaṃ kartuṃ prabhavati | <hi rend="bold">mādhyamiketi |</hi>
<lb/>mādhyāmikā bauddhaviśeṣāḥ prāgdarśitāḥ (da. 2 pa. 156) | <hi rend="bold">duḥkhahetutvādu-
<lb/>cchedya iti |</hi> ata eva mādhyamikairātmocchedo mokṣa iti mokṣasvarūpamuktam | tā-
<lb/>dṛśaṃ nyāyanaye svīkāryaṃ syāditi śaṅkakāśayaḥ | <hi rend="bold">kimātmeti |</hi> saṃtānaḥ pravāhaḥ |
<lb/>mādhyamikairyanmokṣasvarūpamātmoccheda ityuktaṃ tatrātmaśabdena jñānapravāho gṛhyata
<lb/>uta tādṛśajñānapravāhāpekṣayātiriktastadāśrayo gṛhyata iti vikalpaḥ | <hi rend="bold">prathama
<lb/>iti |</hi> ātmaśabdena jñānaṃ gṛhyata iti pakṣa ātmoccheda ityasya jñānoccheda
<lb/>ityarthaḥ | mokṣe ca jñānanāśo naiyāyikānāmabhīṣṭa eva | pāṣāṇakalpā
<lb/>hi mokṣe jīvasya sthitiriti naiyāyikasiddhāntaḥ | tathā ca naiyāyikānukūlaṃ
<lb/>pratipādayati mādhyamike tatpratikūlaṃ tatkhaṇḍanādikaṃ kaḥ kuryādityarthaḥ | <hi rend="bold">aśa-
<lb/>kyavidhānaiveti |</hi> kartumaśakyetyarthaḥ | tathā cātmocchedāsaṃbhavaḥ | pravṛttyanu-
<lb/>papattiṃ nirūpayati — <hi rend="bold">na khalviti |</hi> vyavahārānupapattiṃ nirūpayati — <hi rend="bold">sarvo
<lb/>hīti |</hi> śuko mukto vāmadevo mukta ityevaṃ prāyaḥ sarve prāṇino vyapadi-
<lb/>śanti | tatra ca mokṣarūpadharmāśrayo dharmī kaścidastīti tadabhiprāyaḥ | mo-
<pb n="248"/>
<lb/>kṣāvasthāyāmātmana eva nāśe tvayaṃ vyavahāro na saṃbhavatīti bhāvaḥ | vijñāna-
<lb/>vādibhirbauddhaviśeṣaiḥ pratipāditaṃ mokṣasvarūpaṃ dūṣayati — <hi rend="bold">dharminivṛttāviti |</hi>
<lb/>jñānaṃ hi nisargato nirmalaṃ kṣaṇikaṃ ca | āśrayasyātmanaḥ saṃbandhena ca tatra mala-
<lb/>prādurbhāvaḥ | āśrayanivṛttau ca taduttaraṃ pratikṣaṇaṃ nirmalameva jñānamutpadyate | aya-
<lb/>meva mahodaya iti tadbhāvaḥ | mahodayo mokṣaḥ | <hi rend="bold">bhāvanācatuṣṭayamiti |</hi> sarvaṃ
<lb/>duḥkhaṃ kṣaṇikaṃ svalakṣaṇaṃ śūnyamiti bhāvanācatuṣṭayaṃ prāguktam (da. 2 paṃ. 145) |
<lb/>bhāvanā ca sāmānyato jāyamānā nābhijñānaṃ janayati | kiṃ tu prakṛṣṭaiva | yathā
<lb/>sphuṭalakṣaṇarahite maṇyādāvayaṃ maṇirityuktyā maṇitvena bhāvanāyāṃ jātāyāmapi na
<lb/>pratyabhijñā bhavati | kiṃ tu punaḥ punarnirīkṣaṇābhyāsena prakṛṣṭāyāṃ bhāvanāyāṃ
<lb/>pratyabhijñā jāyate | laṅghanādāvapyabhyāsena prakarṣonubhūyate | laṅghanamuḍḍaya-
<lb/>nam | atra tu bhāvanāyāḥ prakarṣo na saṃbhavati | bhāvanādhārasya sthirasyaikasyāsaṃ-
<lb/>bhavāt | ātmanaḥ pratikṣaṇaṃ bhinnatvāt | tathā ca na sarveṣāṃ vastūnāṃ duḥkha-
<lb/>kṣaṇikasvalakṣaṇaśūnyatvena pratyabhijñā saṃbhavatīti mokṣasāmagryabhāvaḥ siddhaḥ |
<lb/>sāmānādhikaraṇyānupapattimupapādayati — <hi rend="bold">sopaplavasyeti |</hi> āśrayasaṃbaddhaḥ
<lb/>samalo jñānapravāhaḥ sopaplavaḥ | tadbhinno nirupaplavaḥ | jainābhimataṃ mokṣasvarūpaṃ
<lb/>prāguktaṃ (da. 3 paṃ. 346) dūṣayati — <hi rend="bold">āvaraṇeti |</hi> nirargalaḥ | pratibandha-
<lb/>rahitaḥ | <hi rend="bold">dehameveti |</hi> kāyo dehaḥ klībapuṃsoḥ (amarako. 2 | 6 | 71)
<pb n="249"/>
<lb/>ityamarāddehaśabdasya klībatvamapi | <hi rend="bold">pratibandhabaleneti |</hi> pratibandho vyāptiḥ |
<lb/><hi rend="bold">kṛtapraṇāśeti |</hi> kṛtapraṇāśasyākṛtābhyāgamasya ca svarūpaṃ prāguktam
<lb/>(pṛ. 53 pa. 9) | <hi rend="bold">calanātmikāyā iti |</hi> yataḥ kriyā calanasvarūpātaḥ
<lb/>sā mūrtatvasya vyāpyā | yatra yatra kriyā tatra tatra mūrtatvamiti | tathā ca kri-
<lb/>yāyā mūrtatvavyāpyatvādvyāpakasya mūrtatvasyātmanyabhāvena vyāpyabhūtāyāḥ kriyāyā
<lb/>api tatrābhāva ityūrdhvagamanaṃ na saṃbhavatīti bhāvaḥ | cārvākasaṃmate mokṣasvarūpepi
<lb/>duḥkhocchedostyeveti darśayati — <hi rend="bold">pāratantryamiti | aiśvaryaṃ cediti |</hi> yadyaiśvaryaṃ
<lb/>svātantryapadārtha ityucyate tarhi tadvicāraśīlānāmabhimataṃ na bhavati | te hi mokṣaṃ
<lb/>niratiśayaṃ nirupamaṃ cecchanti | jīvasyaiśvaryaṃ tu na kathamapi tathābhūtaṃ bhavati |
<lb/>yadyadaiśvaryaṃ tattatsātiśayamiti vyāpteḥ | kiṃ ca loke tattadadhikārisāmantanṛpa-
<lb/>sārvabhaumādīnāmīśvarāṇāmapi kvacidanaiśvaryaṃ dṛśyata eva | śarīrasya dhāraṇe tyāge
<lb/>ca prāyaḥ sarve prāṇinonīśvarā eva | sāṃkhyābhimate mokṣasvarūpepi duḥkhocchedo-
<lb/>styeveti darśayati — <hi rend="bold">prakṛtīti |</hi> prakṛtirasyākhilasya jaḍavargasya mūlakāraṇamace-
<lb/>tanaṃ triguṇātmakaṃ pradhānam | puruṣo jīvaḥ | tayoranyatvaṃ viveko bhedaḥ | tasya
<lb/>khyātiḥ pratītiḥ sākṣātkāraḥ | tasminsatītyarthaḥ | etadagre sāṃkhyadarśane spaṣṭaṃ bha-
<lb/>viṣyati | <hi rend="bold">tatreti |</hi> puruṣāśrayaṃ jīvāśrayam | <hi rend="bold">na śliṣyate |</hi> na yujyate | jīvānāṃ
<note>11|133 — prekṣāvadvikalpāsahatayā mukterdurnirūpatvāpatteḥ <foreign xml:lang="en">for</foreign> prekṣāvatāṃ nābhi-
<lb/>matam <foreign xml:lang="en">D.</foreign></note>
<pb n="250"/>
<lb/>yanmūlasvarūpeṇa sadaikarūpatayāvasthānaṃ sāṃkhyasaṃmataṃ tadbhaṅgaprasaṅgāditi bhāvaḥ
<lb/>mīmāṃsakābhimatepi mokṣasvarūpe duḥkhocchedostyeveti darśayati — <hi rend="bold">nityeti |
<lb/>abhimataiveti |</hi> leśatopi duḥkhasattve sukhasya niratiśayatvāsaṃbhavāditi bhāvaḥ |
<lb/><hi rend="bold">paraṃ tviti |</hi> mokṣe nityasukhaṃ vidyata ityatra na kiṃcitpramāṇamastītyarthaḥ |
<lb/><hi rend="bold">śrutiriti |</hi> sośnute sarvānkāmānsaha brahmaṇā vipaścitā (tai. 2 | 1) iti
<lb/>śrutau mokṣe sarvakāmāvāptiruktā | tathā ca tatra sukhaṃ svīkāryamevetyāśayaḥ |
<lb/><hi rend="bold">yogyeti |</hi> yatra śrutyā pratipāditopi viṣayo bādhito bhavati tatra śruternāva-
<lb/>kāśaḥ | na mukhyārthapratipādakatvam | kiṃ tu tādṛśī śrutirgauṇārthakatayopapāda-
<lb/>nīyā | yathā ātmana ākāśaḥ saṃbhūtaḥ (tai. 2 | 1) ityākāśotpattiprati-
<lb/>pādikā śrutirniravayavasyākāśasyotpattyasaṃbhavena bādhitaviṣayā saṃbhūta ityasyā-
<lb/>bhivyakta ityarthaṃ gṛhītvā yojyate | tadvadatrāpi mokṣāvasthāyāṃ śarīrendriyasaṃbandhā-
<lb/>bhāvena sukhānupalabdhyā bādhitaviṣayā satī gauṇārthatvena yojanīyā | sarvakā-
<lb/>māvāptiśca sarvakāmānavāptyabhāvaḥ | mokṣe śarīrendriyarahitasya kāma eva nāsti
<lb/>kutaḥ kāmānavāptiriti tadabhāvo vartata eva | kiṃ coktaśrutau sahāśnuta ityuktam |
<lb/>sahetyasya yugapadityarthaḥ | sarvairindriyaiḥ sarvaviṣayabhogaścaikadā sutarāṃ na saṃbhavati |
<lb/>manasoṇutvāt | tathā ca śrutergauṇārthakatvamavaśyaṃ svīkāryameva bhavati | <hi rend="bold">grāveti |</hi>
<lb/>plavante grāvāṇaḥ ityetādṛśaśruterapi mukhyārthenaiva prāmāṇyaṃ svīkāryaṃ syāt |
</p>
<p><hi rend="bold">arocaketi |</hi> sauvīraṃ kāñjikam | arocakagrastasya hi bhakṣaṇe pravṛttiḥ
<lb/>svabhāvato durlabhaiva | tatra ca yadi nīrasataraṃ kāñjikaṃ bhakṣyaṃ dīyate ceddurlabhataraiva
<lb/>bhavati | tathā mokṣe pravṛttiḥ prāṇināṃ prathamata eva viralā | tatra ca mokṣe sukhaṃ nā-
<lb/>stītyucyamāne viralataraiva syādityāśayaḥ | <hi rend="bold">nāṭaketi |</hi> nāṭakādau hyuktivaicitryaṃ
<lb/>śrotṛcetasi kṣaṇaṃ camatkāramātraṃ vidhatte na tu taduktārthasya pramāṇāntarāsiddhatve
<note>11|140 — bhā <foreign xml:lang="en">for</foreign> bhaṭṭa. <foreign xml:lang="en">D.</foreign></note>
<pb n="251"/>
<lb/>tādṛśoktimātreṇa siddhirbhavati | na hyanukūlatarkābhāve dṛṣṭāntamātreṇa kaścidarthaḥ
<lb/>siddho bhavati | anukūlatarkābhāvaṃ darśayati — <hi rend="bold">sukhasyeti |</hi> yadyatsukhaṃ tatta-
<lb/>tsātiśayamiti vyāptiḥ | tathā ca tatra sarvatra tādṛśātiśayāprāptyā tadāśāba-
<lb/>ddhasya duḥkhamavarjanīyameva | pratyakṣaṃ ca sukhānubhavakāle pariṇāmadṛṣṭyā duḥkham |
<lb/>tathā bahubhiḥ sukhavirodhibhirākrāntaṃ sukhamiti duḥkhasaṃbaddhameva | tathā aprāptasya
<lb/>sukhasādhanasya prārthanāyāṃ parikleśa eveti na kiṃcidapi sukhaṃ duḥkhenāsaṃbaddhaṃ
<lb/>dṛśyate | tathā ca sukhoddeśena mokṣe pravṛttirna saṃbhavatīti bhāvaḥ | <hi rend="bold">nanveka-
<lb/>miti |</hi> duḥkhaṃ tyaktukāmasya sukhaṃ tyājyaṃ bhavedityato duḥkhanivṛttipakṣo na
<lb/>prārthanīyo bhavatītyāśayaḥ | mokṣe sukhamiti pakṣopi na prārthanīyo bhavati
<lb/>yatastatra prekṣāvatāṃ pravṛttirnopapadyata ityāśayenottarayati — <hi rend="bold">sukhasaṃpādana iti |</hi>
<lb/>yathā tapte lohapiṇḍe suvarṇabuddhyā tadgrahītuṃ pravṛttasya na kevalaṃ suvarṇālābhaḥ
<lb/>pratyuta dāhastathātra sukhabuddhyā pravṛttasya tatsukhaṃ prāpyeta na vā | duḥkhaṃ tvavarjanīya-
<lb/>meva | tathā ca kathaṃ tatra | prekṣāvānpravarteta | sukhe duḥkhasyāvaśyakatvaṃ sukhāpekṣayā
<lb/>duḥkhasyādhikyaṃ ca darśayati — <hi rend="bold">tathā hītyādinā |</hi>
</p>
<p><hi rend="bold">tadvyāpteti |</hi> liṅgaṃ jñāpakam | idamīśvaravyāpyam — ityevaṃrūpeṇa na kima-
<pb n="252"/>
<lb/>pīśvarajñāpakaṃ vastu pratyakṣādipramāṇairanubhūyata ityāśayaḥ | <hi rend="bold">apasiddhānteti |</hi>
<lb/>āgamo hi paurvāparyaviśeṣaviśiṣṭanānāvarṇātmakaḥ | varṇāstūccāritapradhvaṃsitayā
<lb/>pratyakṣamevānityā anubhūyanta ityāgamasyānityatvaṃ sidhyatīti naiyāyikasiddhāntaḥ |
<lb/><hi rend="bold">parasparāśrayeti |</hi> āgamasyānityatvāttatprāmāṇyaṃ kartṛprāmāṇyāpekṣam | kartuśce-
<lb/>śvarasya prāmāṇyaṃ tatkṛtāgamāpekṣamityanyonyāśraya iti bhāvaḥ | kāryatvahetorhe-
<lb/>tvābhāsatvamāśaṅkya nirākaroti — <hi rend="bold">na cāyamityādinā | sāvayavatveneti |</hi>
<lb/>tathā ca prayogaḥ — nagasāgarādikaṃ kāryaṃ sāvayavatvāddhaṭavaditi | anenānumānena
<lb/>kāryatvaṃ prasādhya tatastena hetunā punaranumānāntareṇa sakartṛkatvasiddhiriti bhāvaḥ |
<lb/><hi rend="bold">gaganādāviti |</hi> ghaṭādīnāṃ yevayavāstairākāśasya saṃyogo vidyate | kāryatvaṃ
<lb/>tvākāśasya naiyāyikairneṣyate | tathā ca kāryatvarūpasādhyābhāvavatyākāśe sāvayava-
<lb/>tvasya hetoḥ sattvena vyabhicāra ityāśayaḥ | svāvayavaiḥ saha saṃyogitvamityarthe tu
<lb/>ghaṭādīnāmapi sāvayavatvaṃ na syāt | avayavāvayavinoḥ samavāyasya naiyāyikai-
<lb/>ruktatvāt | svāvayavānāṃ mitho yaḥ saṃyogastadvattvamityarthepi saṃyogāśrayatvamavaya-
<lb/>vānāmeva na tvavayavina iti ghaṭādeḥ sāvayavatvaṃ na syāditi doṣastadavastha
<lb/>eva | <hi rend="bold">tantutvādāviti |</hi> paṭāvayaveṣu tantuṣu samavāyasaṃbandhena tantutvasya vidya-
<lb/>mānatvāt | <hi rend="bold">samavetadravyatvamiti |</hi> ākāśaṃ hi niravayavatvānna samavetam |
<lb/>tantutvaṃ tu na dravyamiti noktasthale vyabhicāraḥ | <hi rend="bold">avāntareti |</hi> avāntaramahattva-
<lb/>mapakṛṣṭamahattvam | tacca paramamahattvābhāvavatsu dvyaṇukādiṣu nagasāgarādiṣu
<lb/>sarveṣvanityadravyeṣu vidyate | tathā ca prayogaḥ — nagasāgarādikaṃ kāryaṃ parama-
<lb/>mahattvābhāvavattve sati mahattvāddhaṭādivaditi | <hi rend="bold">nāpīti |</hi> sakartṛkatvasādhakaḥ
<note>11|163 — atat <foreign xml:lang="en">for</foreign> niyata. <foreign xml:lang="en">D.</foreign></note>
<pb n="253"/>
<lb/>kāryatvaheturviruddharūpo hetvābhāso na bhavatītyarthaḥ | <hi rend="bold">nāpyanaikāntika iti |</hi>
<lb/>sakartṛkatvarūpasādhyābhāvavati paramāṇvādau kāryatvasyādarśanānna kāryatva-
<lb/>heturvyabhicarito bhavatīti bhāvaḥ | <hi rend="bold">kālātyayāpadiṣṭaḥ |</hi> bādhito hetvābhāsa-
<lb/>viśeṣaḥ | <hi rend="bold">na hīti |</hi> yathā prauḍhasya siṃhasya yaḥ kaściddhariṇaśiśuḥ pratibhaṭa iti
<lb/>vaktumaśakyaṃ tathāyamakartṛkatvasādhakatvena tvaduktaḥ śarīrājanyatvahetuḥ sakartṛkatva-
<lb/>sādhakasya kāryatvahetoḥ pratibhaṭo na bhavati | atulyabalatvāt | tadeva darśaya-
<lb/>nnāha — <hi rend="bold">ajanyatvasyaiveti |</hi> yathā parvatognimānnīladhūmādityatra nīleti
<lb/>viśeṣaṇasya na kiṃcitsāmarthyamasti | viśeṣyamātrasya dhūmasyāgnisādhane paryāpta-
<lb/>tvāt | tathātra kevalamajanyatvamevākartṛkatvasādhane paryāptaṃ na tatra śarīrapadā-
<lb/>pekṣā | tathā cedṛśaḥ prayukto hetuḥ prayokturajñānaṃ sūcayati | <hi rend="bold">asiddheriti |</hi>
<lb/>ajanyatvaṃ hyutpattirāhityam | tacca nagasāgarādiṣu na kenāpi pramāṇena
<lb/>sādhayituṃ śakyate | <hi rend="bold">nāpīti |</hi> kāryatvahetorvastuta upādhirnāstyeva | paraṃ tūpādhi-
<lb/>śaṅkayāpyayaṃ kāryatvahetuḥ kalaṅkito na bhavati | yadi sakartṛkatvasya vyāpakaṃ
<lb/>kiṃcidvastu kāryatvasyāvyāpakaṃ saṃbhavettarhyupādhiśaṅkā | tādṛksaṃbhavaśca kāryatvasya
<lb/>vyabhicāritve satyeva | vyabhicāraścākartṛke vastuni kāryatvadarśane satyeva |
<lb/>tacca darśanamanukūlatarkeṇa bādhyata iti bhāvaḥ | <hi rend="bold">kāryamapi na syāditi |</hi>
<lb/>kartṛjanyasyaiva kāryatvāt | <hi rend="bold">iheti |</hi> kārakacakraṃ kartṛkarmakaraṇasaṃpradānāpādānā-
<lb/>dhikaraṇarūpaṃ kārakaṣaṭkam | tadanapekṣayā yasya vastunaḥ svarūpaprāptirbhavettādṛśaṃ
<lb/>vastu jagati kimapi nāstītyarthaḥ | <hi rend="bold">tacceti |</hi> maryādāvasthitiviśeṣaḥ | ghaṭapaṭā-
<lb/>dikāryotpādanasamaye kumbhakārakuvindādiḥ kartā sarvāṇi kārakāṇi kāryotpattyā-
<lb/>nuguṇyenāvasthāpayati | svasyāpyavasthānaṃ tathaiva | <hi rend="bold">kartṛtvaṃ ceti |</hi> na mṛddaṇḍādīni
<lb/>ghaṭamutpādayituṃ kumbhakāraṃ prayojayanti | pratyuta kumbhakāra eva tāni svecchayā
<pb n="254"/>
<lb/>prayojayati | kartā hyādau jānāti tata icchati tato yatata iti prasiddham |
<lb/><hi rend="bold">evaṃ ceti |</hi> akartṛkasthale hi kartaiva nāstīti tvatsaṃmatameva | tatra cārthādeve-
<lb/>tarakārakāṇi vyāpāraśūnyāni | evaṃ satyapi tatra kāryatvaṃ svīkriyate cetkāraṇaṃ
<lb/>vinaiva kāryotpattiḥ svīkṛtā bhavediti tavāyaṃ mahānpramāda iti bhāvaḥ |
<lb/><hi rend="bold">niraṭaṅki |</hi> nirbaddham | uktamiti yāvat | <hi rend="bold">anukūleneti |</hi> hetāvanukūlatarkeṇa
<lb/>yukte sati tatra nopādhiḥ saṃbhavati | upādhitvābhimate sādhyavyāpakatvasyā-
<lb/>bhāvena tasyopādhilakṣaṇānākrāntatvāt | sādhyavyāpakatve sati sādhanā-
<lb/>vyāpakatvamupādhilakṣaṇam | anukūlatarkeṇa hi hetuḥ sādhyavyāpya iti niścayo
<lb/>bhavati | tādṛśasya svavyāpyasya yo vyāpako na bhavati kvacittādṛśavyāpyasa-
<lb/>ttvepi na vidyate sa svasya (sādhyasya) vyāpakaḥ kathaṃ bhavet |
<lb/>svavyāpyāvyāpakasya svavyāpakatvābhāvaniyamāditi bhāvaḥ | <hi rend="bold">yadīśvara
<lb/>iti |</hi> ayaṃ ca tarkaḥ prāgukta (da. 11 paṃ. 165) siddhāntisaṃmatā-
<lb/>numānasya pratikūlaḥ | etattarkasahāyena jāyamānaṃ śaṅkākṛdabhimatamanumānaṃ
<lb/>tvittham — īśvaro nagasāgarādikartā na bhavati śarīrarahitatvādākāśādiva-
<lb/>diti | <hi rend="bold">īśvarasiddhīti |</hi> yadyāgamādipramāṇeneśvarasiddhirabhyupagamyate tarhi
<lb/>tenaiva pramāṇeneśvarasya jagatkartṛtvamapyāstheyaṃ bhavati | tathā ca tvaduktānumānaṃ
<lb/>bādhitaṃ bhavatīti na tena kartṛtvasya niṣedho bhavati | athāgamādi na pramāṇaṃ
<lb/>kiṃ tu pramāṇābhāsa itīśvarasyāsiddhirityucyate tarhi tvaduktānumāne pakṣāsi
<pb n="255"/>
<lb/>ddhirnarīnartti | tathā cobhayathāpi tvaduktirvyāhateti bhāvaḥ | <hi rend="bold">na ca viśeṣeti |</hi>
<lb/>īśvaro hi nityadravyamiti tatra kaścidviśeṣo naiyāyikairāsthīyate | viśeṣaśca
<lb/>svabhāvata eva svalakṣaṇa itarebhyaḥ sarvebhyo vilakṣaṇaḥ | tathā ca jagati jīvānāṃ
<lb/>kartṛtvaṃ dṛṣṭvā tatsālakṣaṇyena kathaṃ sarvatovilakṣaṇaviśeṣavati kadāpyadṛṣṭa
<lb/>īśvare kartṛtvaṃ sādhyate | viśeṣasvabhāvaviruddhatvāditi śaṅkāśayaḥ | <hi rend="bold">jñātatveti |</hi>
<lb/>viśeṣo jñātaścetsa svabhāvata itarasarvavilakṣaṇa ityanyatra kvāpyadṛṣṭasya jagatka-
<lb/>rtṛtvasya prayojako bhavet | na kiṃcittatra bādhakaṃ dṛśyate | ajñātaścenna tadāśra-
<lb/>yeṇānumānasya virodhodbhāvanaṃ saṃbhavatītyāhuḥ |
</p>
<p><hi rend="bold">ata eveti |</hi> avāptasakalakāmatvena tadaniṣṭasyāsaṃbhavādeva nāniṣṭapari-
<lb/>hārārthā pravṛttiḥ saṃbhavati | <hi rend="bold">dvitīye |</hi> parārthapravṛttyaṅgīkāre | <hi rend="bold">kiṃ nāmeti |</hi>
<lb/>api tu sarvameva kṛtaṃ bhavet | iṣṭāpattistu prayojanādarśanaparāhatetyāśayaḥ |
</p>
<p><hi rend="bold">svātantryabhaṅga iti |</hi> īśvarasya jagatsṛṣṭau prāṇikṛtakarmāpekṣāyāṃ parāva-
<lb/>lambitvaprasaṅgādityāśayaḥ | <hi rend="bold">svāṅgamiti |</hi> yathā kvacidanvārambhaṇaprasaṅge
<lb/>svahastapādādināvayavena vyavadhānaṃ na manyate lokastathātra karmāpi jagada-
<lb/>ntargatamīśvarakāritamiti karmāpekṣāyāmapi neśrarasya parāvalambitvam | pratyuta
<pb n="256"/>
<lb/>svārabdhakāryasya sādhanamapi svādhīnameveti svātantryasyotkarṣa eva | atheśvara-
<lb/>sadbhāve pramāṇamāgamaṃ darśayati — <hi rend="bold">eka eveti |</hi> eka eveśvarovatasthe na tatra
<lb/>kaścana dvitīyosti | yadetaddvitīyaṃ dṛśyate tadakhilaṃ tenaiva nirmitamityāga-
<lb/>matātparyam | <hi rend="bold">parasparāśrayeti |</hi> īśvarasyāgamena sādhana īśvarāgamayoḥ
<lb/>parasparāśrayarūpo yo doṣastadrūpavyādheḥ pratīkāraṃ kurvityarthaḥ | aśakyapratī-
<lb/>kāroyaṃ vyādhiriti śaṅkakasya gūḍhāśayaḥ | <hi rend="bold">tasya |</hi> parasparāśrayasya | <hi rend="bold">parameśva-
<lb/>rasya nityatveneti |</hi> tathā cotpattāvīśvaro nāgamasāpekṣaḥ | kiṃ ca nityatvā-
<lb/>dīśvaraḥ svata eva pramāṇamiti neśvaraprāmāṇyamapyutpattāvāgamāpekṣamiti
<lb/>bhāvaḥ | <hi rend="bold">anyata iti |</hi> yathā ghaṭa utpattau kumbhakārāpekṣo na tu jñāne |
<lb/>jñāne tu prakāśādyapekṣaḥ | tathotpattāvāgama īśvarāpekṣostu nāma | guruparaṃparā-
<lb/>dinā sāṃprataṃ jāyamāna āgamajñāne tu neśvarāpekṣopalabhyate | evamāgamavṛttidha-
<lb/>rmāṇāṃ jñānepīśvarāpekṣā nāstītyāha — <hi rend="bold">nāpīti |</hi> tīvrastīkṣṇo duḥsaho bhayaṃkaraḥ
<lb/>kaṭuḥ | āgamo hyarthaviśiṣṭaḥ śabdaḥ | tatrārthe kvacittīkṣṇatvādayo dharmā
<lb/>upalabhyante | śabde ca karṇakaṭutvādayaḥ | ete ca dharmā anityatvavyāpyā
<lb/>ityāgamānityatvamavagamayanti | etaduktaṃ bhavati — yathā sthale naukāyā anyatra
<lb/>nayane śakaṭāpekṣā | jale ca śakaṭasyānyatra nayane naukāpekṣetyevaṃ vidyamānopi
<lb/>parasparāśraya ādhārabhedena na doṣarūpatāmāvahati tathā āgamasyotpattāvīśvarā-
<lb/>pekṣā na jñāne īśvarasya ca jñāna āgamāpekṣā notpattāviti viṣayabhedena parasparā-
<lb/>śrayadoṣo nāsti | evamīśvaraprāmāṇyāgamaprāmāṇyayorapi bodhyamiti ||
</p>
<trailer>iti sarvadarśanasaṃgrahavyākhyāyāṃ darśanāṅkurābhidhāyāmakṣapādadarśanaṃ samāptam ||</trailer>
<note>11|210 — bodha <foreign xml:lang="en">for</foreign> bādha <foreign xml:lang="en">D.</foreign></note>
</div>
<div n="12">
<pb n="257"/>
<p><hi rend="bold">dvādaśalakṣaṇīti |</hi> lakṣaṇaśabdodhyāyavācī | dvādaśānāṃ lakṣaṇānāṃ
<lb/>samāhāro dvādaśalakṣaṇī | tādṛśasya dvādaśādhyāyopetasya pūrvamīmāṃsāśāstrasya
<lb/>dharmo viṣayaḥ | <hi rend="bold">vidhyarthavādeti |</hi> prathamādhyāyasya prathamapāde vidheḥ prāmāṇya-
<lb/>vicāraḥ | dvitīyapāderthavādamantrayoḥ | tṛtīyapāde manvādismṛtīnām | ācā-
<lb/>rasyāpi prāmāṇyaṃ tatraiva nirūpitam | caturthapāda udbhiccitrādināmadheyānāṃ
<lb/>prāmāṇyamiti | <hi rend="bold">upoddhāteti |</hi> dvitīyādhyāyasya prathame pāda ākhyātamevāpū-
<lb/>rvabodhakamapūrvasadbhāva ityādikaḥ karmabhedacintopayukta upoddhāto varṇitaḥ |
<lb/>dvitīye dhātubhedapunaruktyādibhiḥ karmabhedaḥ | tṛtīye karmabhedaprāmāṇyāpavādaḥ |
<lb/>caturthe nityakāmyayoḥ prayogayorbhedaḥ | <hi rend="bold">tṛtīye śrutiliṅgeti |</hi> atra prasaṅgā-
<lb/>cchrutyādipramāṇāni teṣu pūrvapūrvaprābalyaṃ ca nirūpyate |
</p>
<p>tatra jaimineḥ sūtram — śrutiliṅgavākyaprakaraṇasthānasamākhyānāṃ samavāye
<lb/>pāradaurbalyamarthaviprakarṣāt (jai. sū. 3 | 3 | 14) iti | asyārthaḥ — mantrasya
<lb/>devatāyā havirdravyasyānyasya vā kasyacitkva viniyoga ityākāṅkṣāyāṃ tatra
<lb/>nirṇāyakāni śrutyādīni ṣaṭ pramāṇāni | ekatra pramāṇadvayasaṃnipāte tu pūrvā-
<lb/>pekṣayā paraṃ durbalam | yatorthasya viniyogarūpasya viprakarṣāt | pūrvapramāṇāpekṣayā
<lb/>vilambena pratītijanakatvāt | tathā hi — sarvatra nirṇāyakaṃ pramāṇaṃ śrutirūpamekameva |
<lb/>sā ca śrutirdvividhā | kvacitsākṣātpaṭhitā kvacidanumitā | ādyā yathā | aindryā
<lb/>gārhapatyamupatiṣṭhata iti | atrendradevatāsaṃbandhinyā ṛco gārhapatyāgnyupasthāpane
<lb/>viniyogaḥ sākṣācchrutyaiva pratipāditaḥ | dvitīyā yathā — syonaṃ ta iti puroḍā-
<lb/>śasya sadanaṃ karoti iti | nedaṃ vākyaṃ śrutau paṭhyamānaṃ kvacidupalabhyate | kiṃ
<lb/>tu syonaṃ te sadanaṃ kṛṇomi (tai. brā. 3 | 6) iti mantrasyārthaṃ dṛṣṭvā tena liṅgena
<lb/>mantrārthānusāreṇa mantraviniyojikeyaṃ śrutiranumīyate | tayā ca viniyogaḥ | liṅgaṃ
<pb n="258"/>
<lb/>hyarthaprakāśanasāmarthyameva | tacca śrutyanumāpakaṃ liṅgaṃ dvividham | kvacitsākṣā-
<lb/>ddṛśyamānaṃ kvacidanumitam | ādyamupadarśitam | antyaṃ yathā — devasya tvā savituḥ
<lb/>prasaveśvinorbāhubhyāṃ pūṣṇo hastābhyāmagnaye juṣṭaṃ nirvapāmi (tai. saṃ. 1 | 1 | 4) |
<lb/>idaṃ caikaṃ vākyam | vākyaṃ cākāṅkṣādivaśātparasparānvitārthakapadānāṃ samūhaḥ |
<lb/>asmindevasya tveti vākyegnaye juṣṭamityādibhāgasya nirvāparūpārthaprakāśanasā-
<lb/>marthyaṃ pratyakṣato dṛśyata eva | tadekavākyatayāvaśiṣṭasyāpi devasya tvetyādi-
<lb/>bhāgasya vākyapramāṇabalena tādṛśanirvāparūpārthaprakāśanasāmarthyamanumīyate |
<lb/>tena ca samuditena liṅgena devasya tveti nirvapati iti śrutiranumīyate | tayā
<lb/>ca devasya tveti mantrasya nirvāpakarmaṇi viniyogaḥ | tacca liṅgānumāpakaṃ vākyaṃ
<lb/>dvividham | kvacitsākṣāddṛśyamānaṃ kvacidanumitam | ādyamupadarśitam | antyaṃ
<lb/>yathā — samidho yajatītyatreṣṭaviśeṣasyānirdeśātsamidyāgena kiṃ bhāvayedityeva-
<lb/>mastyupakāryākāṅkṣā | darśapūrṇamāsavidhivākyepi darśapūrṇamāsābhyāṃ svargaṃ
<lb/>bhāvayetkathamityevamastyupakārakākāṅkṣā | ubhayākāṅkṣaiva prakaraṇaṃ pramāṇami-
<lb/>tyucyate | ubhayākāṅkṣayaiva ca tayorekavākyatānumīyate | tadbalācca darśapūrṇa-
<lb/>māsaphalībhūtasvargasādhanībhūtārthaprakāśanasāmarthyaṃ samidho yajatītyāderanumīyate |
<lb/>tena ca śrutiranumīyate | tayā ca samidyāgasya darśapūrṇamāsakarmaṇi viniyogaḥ |
<lb/>seyaṃ prakaraṇaśabditobhayākāṅkṣā dvividhā | kvacitsākṣāddṛśyamānā kvacidanu-
<lb/>mitā | ādyopadarśitā | antyā yathā — aindrāgnamekādaśakapālaṃ nirvapet
<lb/>(tai. saṃ. 2 | 2 | 11) vaiśvānaraṃ dvādaśakapālaṃ nirvapet (tai. saṃ. 2 | 2 | 5) ityevaṃ
<lb/>krameṇeṣṭayo vidhīyante | tatra cendrāgnī rocanā divaḥ (tai. saṃ. 4 | 2 | 11) ityā-
<lb/>dīnāṃ yājyānuvākyāmantrāṇāṃ yathāsaṃkhyaṃ prathamasya prathamaṃ dvitīyasya dvitīyamityevaṃ
<lb/>viniyogo yathāsaṃkhyapāṭhādbhavati | pāṭhasthānaviśeṣeṇa hyubhayākāṅkṣānumīyate |
<lb/>tayā caikavākyatānumīyate | tayā ca liṅgam | tena ca śrutiḥ | tayā ca vini-
<lb/>yoga iti | tadidamubhayākāṅkṣānumāpakaṃ sthānaṃ pramāṇaṃ dvividham | kvacitsā-
<lb/>kṣāddṛśyate kvacitsamākhyayānumīyate | ādyamupadarśitam | antyaṃ yathā — hautra-
<lb/>maudgātramityādi | atra hoturidaṃ hautramityādiyogabalena hautrādisamākhyātāni
<lb/>karmāṇi hotrādibhiranuṣṭheyāni | samākhyā yogabalam | anvarthateti yāvat |
<lb/>samākhyā hi saṃbandhanibandhanā asaṃnihitena saṃbandhāyogāttatsiddhyarthaṃ saṃnidhipā-
<lb/>ṭharūpaṃ kramaṃ kalpayati | pāṭhaviśeṣakramenumite tenobhayākāṅkṣānumānam | tayā
<lb/>vākyam | tena liṅgam | tena śrutiḥ | tayā ca viniyoga iti |
</p>
<pb n="259"/>
<p>tatra tṛtīyādhyāyasyāṣṭau pādāḥ | tatra prathameṅgatvabodhakoktaśrutyādipramā-
<lb/>ṇaṣaṭkamadhye śrutirvicāritā | dvitīye liṅgam | tṛtīye vākyaprakaraṇasthānasamā-
<lb/>khyārūpaṃ pramāṇacatuṣṭayam | caturthe nivītopavītādiṣvarthavādatvavidhitvādinirṇa-
<lb/>yahetuḥ śrutyādeḥ parasparavirodhasadasadbhāvaḥ | pañcame pratipattikarmāṇi | upayukta-
<lb/>dravyasya viniyogaḥ pratipattiḥ | ṣaṣṭhenārabhyādhītāni | saptame bahupradhānopakā-
<lb/>rakaprayājādikarmāṇi | aṣṭame yajamānakarmāṇi | <hi rend="bold">caturtha iti |</hi> caturthādhyāyasya
<lb/>prathame pāde pradhānabhūtāmikṣā dadhyānayanasya prayojiketyādi pradhānaprayoktṛtvaṃ
<lb/>vicāritam | dvitīye tvapradhānaṃ vatsāpākaraṇaṃ śākhācchede prayojakamityādyapradhāna-
<lb/>prayoktṛtvam | tṛtīye juhūparṇamayītvāderapāpaślokaśravaṇādiphalabhāvābhāvacinta-
<lb/>nam | caturthe rājasūyagatagauṇāṅgākṣadyūtādicintanam | <hi rend="bold">pañcame śrutyādīti |</hi>
<lb/>atra prasaṅgācchrutyādikramavicāraḥ kriyate |
</p>
<p>śrutyarthapaṭhanasthānamukhyapravṛttyākhyāni ṣaṭ pramāṇāni kramabodhanadvārā prayoga-
<lb/>vidheraṅgabhūtāni | tatra śrutiryathā — vedaṃ kṛtvā vediṃ karotīti | atra pūrvakālabo-
<lb/>dhakaktvāpratyayaśrutyaivādau vedakaraṇaṃ tato vedikaraṇamiti kramovasīyate | bhuktvā
<lb/>vrajatītivat | vedo darbhamuṣṭiḥ | vediḥ pariṣkṛtā bhūmiḥ | yatra prayojanavaśena
<lb/>kramo nirṇīyate sorthakramaḥ | yathā — agnihotraṃ juhoti yavāgūṃ pacatīti | atra
<lb/>yadyapi yavāgūṃ pacatīti vākyaṃ paścātpaṭhyate tathāpi yavāgvā homārthatvena
<lb/>tatpākaḥ prayojanavaśātpūrvamanuṣṭhīyate paścāddhomaḥ | pāṭhakramānusāreṇa homānantaraṃ
<lb/>yavāgvāḥ pākakaraṇe tu tasyādṛṣṭaṃ phalaṃ kalpayitavyaṃ syāt | śrautakramasyārthakramasya
<lb/>cābhāve tu pāṭhakramo grāhyaḥ | sthānamupasthitiḥ | deśataḥ kālataśca yatra yadupa-
<lb/>sthitaṃ tatra tatprathamataḥ kāryaṃ paścādanyat | pradhānakrameṇa yoṅgānāṃ kramaḥ sa
<lb/>mukhyakramaḥ | yena krameṇādityādyāḥ pradhānadevatāḥ pūjyante tenaiva krameṇa tadadhi-
<lb/>devatādyā api pūjyante | pravṛttikramastvekatra yena krameṇopacārāḥ pravartitāste-
<lb/>naiva krameṇānyatreti |
</p>
<p>tatra prathame pāde śrutyarthapaṭhanādikramo nirūpitaḥ | dvitīye kramaviśeṣaḥ | sa
<lb/>cānekeṣu paśuṣvekaikadharmasamāpanamityādirūpaḥ | tṛtīye vṛdhyavṛddhī | yathāgnīṣomīya-
<lb/>paśāvekādaśaprayājānyajati | tatra pañcaprayājānāṃ dvirāvṛttiṃ kṛtvā punarapi carama-
<lb/>prayāje sakṛdāvartite satyekādaśasaṃkhyā saṃpādanīyetyevaṃ vṛddhiḥ | kvacittadabhāvaḥ |
<lb/>caturthe śrutyādiṣu ṣaṭsu pūrvapūrvasya prābalyamuttarottaraṃ durbalamityādivicāraḥ | <hi rend="bold">ṣaṣṭha
<pb n="260"/>
<lb/>iti |</hi> ṣaṣṭhādhyāyasya prathame pāde karmādhikāraścakṣuṣmato nāndhāderityevamadhikārī
<lb/>nirūpitaḥ | dvitīyedhikāridharmāḥ | tṛtīye mukhyābhāve pratinidhiḥ kva grāhyaḥ kva
<lb/>vā neti | caturthe kva kasya lopa iti | pañcame kālādivaiguṇye prāyaścittam | ṣaṣṭhe
<lb/>satrādhikāriṇaḥ | saptame pitrādi na deyamiti | aṣṭame laukikāgnau kva homa
<lb/>iti | <hi rend="bold">saptama iti |</hi> prathame samānamitaracchayenenetyādipratyakṣavacanairatideśo
<lb/>nirūpitaḥ | dvitīye tādṛśātideśasya śeṣaḥ | tṛtīyegnihotranāmnātideśaḥ | caturthe
<lb/>liṅgātideśaḥ | <hi rend="bold">aṣṭama iti |</hi> prathame pratyakṣavacanābhāvepi spaṣṭairliṅgairatideśaḥ |
<lb/>dvitīye aspaṣṭairliṅgairatideśaḥ | tṛtīye prabalena liṅgenātideśaḥ | caturthetideśā-
<lb/>pavādaḥ | <hi rend="bold">navama iti |</hi> prathama ūhaprārambhaḥ | ūho nāma mantreṣu sthitānāṃ
<lb/>devatāliṅgasaṃkhyādivācakaśabdānāṃ prayogaviśeṣe tattaddevatāliṅgasaṃkhyādyanusāreṇa
<lb/>parivartanam | dvitīye sāmohaḥ | tṛtīye mantrohaḥ | caturthe mantrohaprasaṅgāpatito
<lb/>vicāraḥ | <hi rend="bold">daśama iti |</hi> prathame bādhaheturdvāralopaḥ | yathā yatra vediniṣpādana-
<lb/>rūpaṃ dvāraṃ nāsti tatra vediniṣpādakānāmuddhananādikarmaṇāmarthādbādho bhavati |
<lb/>yathā ca yatra na dhānyasya vituṣīkaraṇaṃ tatrāvaghātasya bādhaḥ | dvitīye tasyaiva
<lb/>dvāralopasya bahubhirudāharaṇairvistāraḥ | tṛtīye bādhakāraṇaṃ kāryaikatvam | yathā
<lb/>prakṛtibhūte yāge gavāśvādidakṣiṇāyāḥ kāryaṃ ṛtvikparigraha uktaḥ | vikṛtibhūte
<lb/>kasmiṃścidyāge tu tasmā eva kāryāya dhenudakṣiṇoktā | tayā ca prakṛtivadityati-
<lb/>deśaprāptāyā gavāśvādidakṣiṇāyā bādhaḥ | caturthe yatra bādhakāraṇaṃ nāsti tatra
<lb/>samuccaya uktaḥ | pañcame bādhaprasaṅgena grahādivicāraḥ | ṣaṣṭhe bādhaprasaṅgena sāmavi-
<lb/>cāraḥ | saptame bādhaprasaṅgenetarasāmānyavicāraḥ | aṣṭame bādhopayukto nañarthavi-
<lb/>cāraḥ | <hi rend="bold">ekādaśa iti |</hi> sakṛdanuṣṭhānena siddhistantram | tanyate vistāryate bahūnāmu-
<lb/>pakāro yena sakṛtpravartitena tattantram | anekoddeśena sakṛdanuṣṭhānaṃ tantram | yatsakṛ-
<lb/>tkṛtaṃ bahūnupakaroti | yathā bahūnāṃ madhye sthāpito dīpaḥ | yastvāvṛttyā bahūnupakaro-
<lb/>ti sa āvāpaḥ | yathā bahūnāṃ bhojanam | prasaṅgastvanyoddeśenānyadīyasyāpi sahā-
<lb/>nuṣṭhānamiti bhedaḥ | tatra prathame pāde tantrasyopoddhātaḥ | dvitīye tantrāvāpau | tṛtīye
<pb n="261"/>
<lb/>tantravistāraḥ | caturtha āvāpavistāraḥ | <hi rend="bold">dvādaśa iti |</hi> ekoddeśenānuṣṭhitamapi
<lb/>kiṃcidaṅgaṃ yaddeśakālakartraikye satyanuddeśyamapyupakaroti sa prasaṅga ityucyate | tatra
<lb/>prathame prasaṅgavicāraḥ | dvitīye tantriṇāṃ nirṇayaḥ | tantraṃ sādhāraṇo dharmaḥ | sādhā-
<lb/>raṇoṅgakalāpaḥ | sa yeṣāṃ te tantriṇaḥ | tṛtīye samuccayaḥ | caturthe vikalpaḥ |
<lb/>evaṃ saṃkṣepeṇa dvādaśādhyāyapādārthāḥ saṃgṛhītāḥ |
</p>
<p><hi rend="bold">athāta iti |</hi> śrutipratipādito yāgādirdharmaḥ | tasya jijñāsā vicāraḥ |
<lb/>yatodhyayanasyārthajñānaṃ phalamato gurukulasthitipūrvakavedādhyayanānantaraṃ dharmavicāraḥ
<lb/>kartavya iti sūtrārthaḥ | adhikaraṇamavāntaraprakaraṇam | <hi rend="bold">viṣayeti |</hi> yamadhikṛtya
<lb/>vicāraḥ pravartate sa viṣayaḥ | koṭidvayāvagāhijñānaṃ saṃśayaḥ | koṭidvayaṃ ca kva-
<lb/>cidbhāvarūpam | yathāyaṃ sthāṇurvā puruṣo veti | kvacidbhāvābhāvarūpam | yathātra
<lb/>manuṣyosti na veti | dvayapadamanekopalakṣakam | vādipratipāditaṃ mataṃ pūrvapakṣaḥ |
<lb/>siddhānto nirṇayaḥ | saṃgatiśca śāstrasaṃgatiradhyāyasaṃgatiḥ pādasaṃgatiśceti
<lb/>tridhā | sā cāyaṃ vicārosmiṃñchāstresminnadhyāyesminpāde kartuṃ yukta ityevaṃrūpā |
<lb/>tathā pūrvottarādhikaraṇayoḥ parasparamavāntarasaṃgatiśceti | bhaṭṭaistu saṃgatiradhikara-
<lb/>ṇāṅgatvena noktā kiṃ tūttaram | vādimatanirāsakaṃ vākyamuttaram | nirāsaścāsadutta-
<lb/>reṇāpi bhavatītyato nirṇayasyottarāpekṣayā pārthakyena gaṇanam | taduktam —
</p>
<p><lg><l>viṣayo viśayaścaiva pūrvapakṣastathottaram |</l>
<l>nirṇayaśceti pañcāṅgaṃ śāstredhikaraṇaṃ smṛtam ||</l></lg> iti |
<lb/>viśayaḥ saṃśayaḥ |
</p>
<p><hi rend="bold">ācāryamateti |</hi> idameva bhaṭṭamatamityucyate | <hi rend="bold">adhyayanavidheriti |</hi>
<lb/>svādhyāyodhyetavya ityadhyayanavidhirdṛṣṭārthaḥ | dṛṣṭorthaḥ prayojanamarthāvabodharūpaṃ
<lb/>yasya tādṛśaḥ | adhyayanaṃ cācāryakṛttoccāraṇānusāreṇa tatsamānānupūrvīkamuccā-
<pb n="262"/>
<lb/>raṇam | tatraiva kevalaṃ nādhyayanavidhestātparyam | kiṃ tu tadarthajñānarūpadṛṣṭaphalaparya-
<lb/>ntamapi | arthajñānaṃ ca vicāraṃ vinā na saṃbhavatītyato vicāraśāstrametajjaimini-
<lb/>proktaṃ vidhyanugrahādārambhaṇīyaṃ bhavati | yadi ca svargādirūpādṛṣṭaphalārtha eva
<lb/>vidhirna tu tasyārthajñānarūpadṛṣṭaphalaparyantaṃ tātparyaṃ tarhi vicārasyānāvaśyakatvena
<lb/>vicāraśāstrasya vidhyanugrahābhāvena vaidhatvābhāvādanārambhaṇīyatvaṃ bhavati | <hi rend="bold">kima-
<lb/>tyantamiti |</hi> svādhyāyodhyetavya iti vidhiḥ kimapūrvavidhiratha vā niya-
<lb/>mavidhiriti saṃśayaḥ | yasya yadarthatvaṃ pramāṇāntarejāprāptaṃ tasya tadarthatvena yo
<lb/>vidhiḥ so'pūrvavidhiḥ | yathā yajeta svargakāma ityādiḥ | yāgasya hi svargā-
<lb/>rthatvaṃ na pramāṇāntareṇa prāptaṃ kiṃ tvanenaiva vidhineti bhavatyayamapūrvavidhiḥ |
<lb/>pakṣe'prāptasya tu yo vidhiḥ sa niyamavidhiḥ | yathā vrīhīnavahanti ityādiḥ |
<lb/>anena hi vidhināvaghātasya na vaituṣyārthatvaṃ bodhyate | avaghātena tuṣarāhi-
<lb/>tyasya lokataḥ siddhatvāt | kiṃ tu niyamaḥ | sa cāprāptāṃśapūraṇam | vaituṣyasya
<lb/>hi nānopāyasādhyatvādyadāvaghātaṃ parihṛtyopāyāntaraṃ grahītumārabhate tadāva-
<lb/>ghātasyāprāptatvena tadvidhānātmakamaprāptāṃśapūraṇamevānena vidhinā kriyate | ato
<lb/>bhavatyayaṃ niyamavidhiḥ | aprāptāṃśapūraṇameva niyamapadenocyate | <hi rend="bold">nakhavidala-
<lb/>nādineti |</hi> ādipadenāvaghātasaṃgrahaḥ | <hi rend="bold">vidhinā niyamyata iti |</hi> yadā
<lb/>gurūpadeśaṃ parityajya kevalaṃ likhitapāṭhenārthajñānāya pravartate tadādhyayanasyā-
<lb/>prāptasya vidhānamiti pakṣe'prāptasyādhyayanasya niyamavidhirityarthaḥ | <hi rend="bold">caturasra-
<lb/>miti |</hi> caturasraśabdaḥ sādhvarthopalakṣakaḥ | caturasraṃ hi vastu sādhu dṛśyate |
<lb/>naitatsādhūcyata ityarthaḥ | <hi rend="bold">avaghātaniṣpannaireveti |</hi> puro dāśyate dīyata iti
<lb/>puroḍāśo havirdravyaviśeṣaḥ | taṇḍulādicūrṇanirmitaroṭikāviśeṣaḥ | apūrvaṃ
<lb/>puṇyam | tacca mukhyaṃ svargādihetubhūtaṃ darśapūrṇamāsādiyāgādutpadyate | tadu-
<pb n="263"/>
<lb/>tpattau sahāyabhūtaṃ cāvāntarāpūrvam | taccāvaghātādibhirjanyate | adṛṣṭavastuna
<lb/>utpattau kāryakāraṇabhāvaśca śāstrabalādeva kalpanīyaḥ | avaghātaniyamajanya-
<lb/>syādṛṣṭasyākalpane kalpitasya vā tasya mukhyāpūrvotpattau sāhāyyasaṃpādanābhāve-
<lb/>vaghātavidhiśāstraṃ vyarthaṃ syāt | vituṣīkaraṇāya tu na vidherāvaśyakatā | lokataḥ
<lb/>siddhatvāt | tathā ca śrutyā yovaghātaniyamaḥ kṛtastatra darśapūrṇamāsajanyaṃ
<lb/>mukhyamapūrvaṃ heturiti siddham | svādhyāyodhyetavya iti niyamaśca nārthajñānāya
<lb/>kṛta iti vaktuṃ śakyate | adhyayanaṃ vināpi likhitapāṭhenārthajñānasya darśanāt |
<lb/>arthajñāne ca sati yajñādikarmānuṣṭhātuṃ śakyata eva | tathā ca yathā vituṣīkara-
<lb/>ṇārthāvadhātaniyamajanyāvāntarāpūrvasyāsvīkāre mukhyāpūrvaṃ notpadyata iti mukhyā-
<lb/>pūrvamevāvāntarāpūrvasvīkāre hetustathātrārthajñānārthādhyayananiyamajanyāvāntarāpūrva-
<lb/>svīkāre na kaściddheturdṛśyate | adhyayanavidhervaiyarthyaṃ tu na śaṅkyam | viśvaji-
<lb/>nnyāyena svargādiphalasya kalpanīyatvāt | tathā cāyamapūrvavidhiḥ syāt | yato-
<lb/>dhyayanasya svargārthatvametadvidhiṃ vinā na jñāyate | naitāvatātra vidhikaraṇertha-
<lb/>jñānamuddeśa ityarthajñānasya vaidhatvābhāvenārthajñānopayoginosya mīmāṃsāśāstra-
<lb/>syāpi na vaidhatvamityanārambhaṇīyatvaṃ siddhamiti pūrvapakṣāśayaḥ | <hi rend="bold">svargaphalaka
<lb/>iti |</hi> apūrvotpādanadvāreti bhāvaḥ | mātrapadenārthajñānanirāsaḥ | viśvajinnyāya-
<lb/>mupapādayati — <hi rend="bold">yatheti | sa svarga iti |</hi> sa duḥkhāsaṃbhinnaniratiśayasukhāspa-
<lb/>dabhūtaḥ svargo viśvajidyāgasya phalaṃ syāt | sakāmānsarvānpratyaviśeṣāditi
<lb/>sūtrārthaḥ | viśvajitā yajeteti vidhāvamukakāma ityevaṃ kartṛviśeṣaṇasyānirdeśā-
<lb/>dviśvajidyāge kodhikārītyapekṣāyāṃ kiṃcitphalaṃ parikalpya tādṛśaphalakāmodhi-
<lb/>kārīti vaktavyam | tacca kalpyamānaṃ yatsarvairabhilaṣyate tadeva kalpanīyamiti svargo
<pb n="264"/>
<lb/>viśvajidyāgasya phalaṃ kalpyate | svargasukhasya sarvairabhilaṣaṇīyatvāt | ayameva
<lb/>viśvajinnyāyaḥ | <hi rend="bold">vināpīti |</hi> vidhiṃ vināpyarthajñānasya dṛṣṭasyādhyayanaphalasya
<lb/>lokata eva lābhānna vidherdṛṣṭaphalārthatvam | kiṃ tvadhyayanavidhisāmarthyādviśvaji-
<lb/>nnyāyena svargaḥ kalpanīya ityarthaḥ | <hi rend="bold">evaṃ ca sati |</hi> adhyayanavidherarthajñānaparyantaṃ
<lb/>tātparyābhāve siddhe sati | <hi rend="bold">snāyāditi |</hi> snānaṃ cātra vedādhyayanāntaraṃ gārha-
<lb/>sthyādhikāraprayojakībhūtaḥ karmaviśeṣaḥ | ayameva samāvartanasaṃskāra ucyate |
</p>
<p>adhyayanamarthāvabodhārthamiti svamatamupapādayati — <hi rend="bold">siddhānta iti |</hi> śabda-
<lb/>jñānasya likhitapāṭhenāpi prāptatvādanyataḥ prāptatvādityuktam | <hi rend="bold">vajrahastenā-
<lb/>pīti |</hi> vajrahasta indraḥ | niyamavidhipakṣotra vajreṇāpi dūrīkartuṃ na śakyata
<lb/>ityarthaḥ | apahastanamapalāpaḥ | <hi rend="bold">tavyapratyaya iti |</hi> puruṣapravṛttirūpā yārthī
<lb/>bhāvanā sā bhāvyā yasyāstādṛśīm | bhāvyaṃ sādhyatvenoddeśyam | abhidhābhāva-
<lb/>netyatrābhidhāśabdenābhidhīyateneneti vyutpattyā śabda ucyate | tasya yā bhāvanā
<lb/>sābhidhābhāvanā | bhāvanā ca vyāpāraviśeṣaḥ | tavyapratyayarūpasya śabdasya prera-
<lb/>ṇārūpo yo vyāpāraḥ sobhidhābhāvanā | iyameva śābdī bhāvanetyucyate | iyaṃ
<lb/>ca tavyapratyayavācyā | svādhyāyodhyetavya iti tavyapratyayarūpasya śabdasya śrava-
<lb/>ṇeyaṃ śabdo māmadhyayanakarmaṇi prerayatīti pratīteḥ | yadyasmācchabdānniyamataḥ
<lb/>pratīyate tattasya vācyam | iyaṃ ca preraṇā loka iva puruṣaniṣṭheti tu na bhramita-
<lb/>vyam | vedasyānāditvena tatkartuḥ puruṣasyābhāvāt | tathā cābhidhābhāvanāyā
<pb n="265"/>
<lb/>āśrayastavyapratyaya eva | sa eva ca tasyā vācakaḥ | abhidhābhāvanayā cādhya-
<lb/>yanādau puruṣapravṛttiḥ sādhyate | iyaṃ ca pravṛttirārthī bhāvanetyucyate | puruṣādya-
<lb/>rthaniṣṭhatvāt | arthabhāvanāyā api vācakastavyapratyaya eva | dhātoradhyayanamā-
<lb/>trabodhakatvāt | yā cādhyayanaprayojikā puruṣapravṛttirūpārthabhāvanā tayā kiṃ
<lb/>bhāvayediti bhāvyākāṅkṣāyāṃ tatsādhyamapyadhyayanaṃ nārthabhāvanāyāṃ bhāvyatvena
<lb/>saṃbadhyate | yadyapyadhyetavya ityekasminneva pade pratyayenārthabhāvanocyate prakṛtyā
<lb/>cādhyayanamucyata iti samānapadopāttatvenārthabhāvanāyā adhyayanaṃ saṃnihitaṃ
<lb/>tathāpyadhyayanasya kleśāvahatvānna taduddeśena pravṛttiriti vaktuṃ śakyate | yaduddeśena
<lb/>pravṛttistatsukhāvahameveṣyate | <hi rend="bold">kleśārthakasya |</hi> kleśaprayojanakasya | <hi rend="bold">nāpīti |</hi>
<lb/>svādhyāyodhyetavya ityekasminneva vākye tavyapratyayenārthabhāvanocyate | svādhyā-
<lb/>yaśabdena vedarāśirucyate | yadyapi samānapadopāttāpekṣayā samānavākyopāttaṃ
<lb/>vilambopasthitikaṃ tathāpītarāpekṣayā śīghropasthitikameveti samānapadoṣāttasya
<lb/>saṃbandhayogyasyābhāve samānavākyopāttasya saṃbandho vācyaḥ | paraṃ tu na saṃbha-
<lb/>vati | vedarāśeḥ sādhyatvābhāvāt | tadupapādayati — <hi rend="bold">svādhyāyeti |</hi> kriyā-
<lb/>phalāni catvāri | utpattiḥ prāptirvikāraḥ saṃskāraśceti | yathā kulālakriyayā
<lb/>ghaṭasyotpattiḥ | gamanakriyayā deśāntarasya prāptiḥ | pākakriyayā taṇḍulasya
<lb/>vikāraḥ | lākṣārasāvasekena kārpāsabījasya guṇādhānadvārā saṃskāraḥ | yathā vā
<lb/>nigharṣaṇenādarśasya doṣāpagamadvārā saṃskāraḥ | atra tvadhyayane pravṛttyā na vedarā-
<lb/>śirutpadyate | tasya nityatvāt | nāpi prāpyate | vibhutvena sarvatra sattvāt |
<lb/>aprāptaṃ hi vastu prāpyaṃ bhavati | nāpi vikriyate | anityatvaprasaṅgāt | nāpi
<lb/>saṃskriyate | saṃskāro hi nāma kāryāntarayogyatāpādanam | na hi nitye sphoṭa-
<lb/>rūpe śabdabrahmaṇi kaścidapūrvo guṇa ādheyosti | nāpi kaściddoṣo vidyate |
<lb/><hi rend="bold">sāmarthyaprāpta iti |</hi> bhāvyaṃ vinādhyayanavidhirnirarthakaḥ syādityatastatsāmarthyā-
<lb/>darthāvabodharūpaṃ dṛṣṭaṃ phalaṃ bhāvyatvena kalpyate | tathā cādhyayanenārthāvabodhaṃ
<lb/>saṃpādayediti vidhyarthaḥ paryavasyati | svargādikaṃ phalaṃ tu viśvajinnyāyānugṛhīta-
<lb/>mapi na kalpyate | adṛṣṭatvāt | dṛṣṭe saṃbhavati satyadṛṣṭaphalakalpanāyā anyāyya-
<lb/>tvāt | dṛṣṭaṃ phalaṃ lokataḥ siddhamiti cenmābhūdayamapūrvavidhirityuktam | adhyayana-
<pb n="266"/>
<lb/>pūrvakamevārthajñānaṃ saṃpādanīyamiti niyamasya tu dṛṣṭaphalābhāvādagatyāvāntarā-
<lb/>pūrvamadṛṣṭaṃ kalpyate | tādṛśakalpanāyāṃ hetustu samastakratujanyamapūrvam | arthajñānaṃ
<lb/>vinā kratūnāmasaṃbhavādarthajñānārthaṃ śrutyādhyayananiyamasya kṛtatvāt | <hi rend="bold">arthīti |</hi>
<lb/>daridrasyāndhamūkāderarthānabhijñasya ca na yāgedhikāraḥ | etacca ṣaṣṭhedhyāye prathama-
<lb/>pāde jaimininā nirūpitam | <hi rend="bold">adhyayanasaṃskṛtatvamiti |</hi> saṃskāraścāyaṃ na
<lb/>guṇādhānarūpo doṣāpanayanarūpo vā | kiṃ tvarthāvabodharūpaphalābhimukhyasaṃpāda-
<lb/>nam | tena svādhyāyasya vedarāśernityatvaṃ na vihanyate | <hi rend="bold">snātvā bhuṅkta iti |</hi>
<lb/>samānakartṛkayoḥ pūrvakāle (pā. sū. 3 | 4 | 21) iti sūtreṇa hi ktvāpratyayo
<note>12|64 — svāvabodhe <foreign xml:lang="en">for</foreign> svārthabodhe <foreign xml:lang="en">D.</foreign></note>
<pb n="267"/>
<lb/>vidhīyate | ekakartṛkayordhātvarthayormadhye pūrvakāle vidyamānāddhātoḥ ktvāpratyayo
<lb/>bhavatīti tadarthaḥ | tatra ca na pāṇininā kriyayoravyavadhānaṃ ktvāpratyayasya nimi-
<lb/>ttatvenopādīyate |
</p>
<p><hi rend="bold">gurumatamiti |</hi> idameva prabhākaramatamityucyate | prabhākarasya gurunāmaprāptau
<lb/>kāraṇaṃ tvitthaṃ śrūyate — atra tu noktam | tatrāpi noktam | ataḥ paunaruktyam —
<lb/>iti phakkikāṃ dṛṣṭvā ubhayatrāpi noktamataḥ kathaṃ paunaruktyam — ityevaṃ prabhākara-
<lb/>guroḥ saṃśaye samutpanne sati tadaparokṣaṃ tatpustake tunā (tuśabdena) apinā
<lb/>(apiśabdena) iti padacchedaḥ prabhākareṇa kṛtaḥ | tuśabdenāpiśabdena cokta-
<lb/>tvātpaunaruktyamiti tātparyam | padacchedaṃ dṛṣṭvā sadyo nivṛttasaṃśayena cakitace-
<lb/>tasā guruṇā kenāyaṃ padacchedaḥ kṛta iti pṛṣṭe prabhākareṇa kṛta itītare śiṣyā
<lb/>jagaduḥ | tato guruḥ prabhākaraṃ tvameva gururityuktvā gurunāmnā āhūtavāniti |
<lb/><hi rend="bold">niyogaviṣaya iti |</hi> niyogo vidhiḥ | adhyāpanaṃ vidheyatayā pratīyata
<lb/>ityarthaḥ | yaṃ prati vidhiḥ sa niyojyaḥ | <hi rend="bold">ācāryaketi |</hi> ācārya upanayana-
<lb/>pūrvakādhyāpanakartā | tasya bhāvaḥ karma vācāryakam | tasya bhāvaḥ karma vetyarthe
<lb/>yopadhāt (pā. sū. 5 | 1 | 132) iti sūtreṇa vuñpratyayaḥ | upopasargapūrvakasya
<lb/>nīdhātorvidhipūrvakamātmasamīpaprāpaṇamarthaḥ | tādṛśaprāpaṇakriyāyāḥ phalaṃ māṇava-
<lb/>kasaṃskāraḥ | sa ca māṇavakaniṣṭho na tvācāyarūpakartṛniṣṭha iti kriyāphalasya
<lb/>kartṛgāmitvābhāvātsvaritañitaḥ kartrabhiprāye kriyāphale (pā. sū. 1 | 3 | 72)
<lb/>ityanena sūtreṇātmanepadaṃ na sidhyatītyataḥ saṃmānanotsañjanācāryakaraṇajñānabhṛ-
<lb/>tivigaṇanavyayeṣu niyaḥ (pā. sū. 1 | 3 | 36) iti sūtreṇātmanepadaṃ vidhīyate |
<lb/>tatrācāryakaraṇaṃ nimittatayopādīyate | ācāryakaraṇamācāryakarma | idaṃ ca
<pb n="268"/>
<lb/>prayogopādhirna tu dhātuvācyam | tathā copanayītetyātmanepadenācāryakarmaṇaḥ
<lb/>pratīyamānatvādupasthita ācāryakakāma evātra niyojyatvena saṃbadhyate | <hi rend="bold">tayo-
<lb/>riti |</hi> upanayanādhyāpanarūpakriyādvayena militenācāryatvaprāptirūpamekaṃ prayojanaṃ
<lb/>sidhyatītyarthaḥ | <hi rend="bold">upanīyeti |</hi> yo brāhmaṇaḥ śiṣyamupanīyāṅgarahasyasahitāṃ
<lb/>vedaśākhāṃ sarvāmadhyāpayati tamācāryaṃ pūrve munayo vadanti | upanayanapūrvake-
<lb/>ṇādhyāpanena hi kaścidatiśayodhyāpake janyate | sa evācāryaśabdapravṛttini-
<lb/>mittamiti tattātparyam | śikṣā kalpo vyākaraṇaṃ niruktaṃ chando jyotiṣamiti
<lb/>vedāṅgāni ṣaṭ | rahasyamupaniṣat | upaniṣadāṃ vedatvepi prādhānyavivakṣayā
<lb/>brāhmaṇavasiṣṭhanyāyena pṛthaṅnirdeśaḥ | upaniṣadāṃ vedāntaśabdena prasiddhatvādveda-
<lb/>syāntaḥ samīpa ityarthenopaniṣadāmavedatvabhrāntyā rahasyagrahaṇamiti tu medhā-
<lb/>tithirvyākhyātavān | <hi rend="bold">vidhitvaṃ na sidhyatīti |</hi> adhyāpanavidhilabdhatvenā-
<lb/>dhyayanasyāprāptatvābhāvāt | <hi rend="bold">nityānuvādatveneti |</hi> kvacidvidhāyakatvena pratī-
<lb/>yamānaṃ vākyaṃ nityaprāptasyānuvādakamapi bhavatīti bhāvaḥ | <hi rend="bold">tasmāditi |</hi>
<lb/>svādhyāyodhyetavyaḥ (tai. ā. 2 | 15) ityasyānuvādakatvena vidhitvasyaivābhā-
<lb/>vādarthāvabodhaparyantaṃ tattātparyasya vaktugaśakyatvādityarthaḥ |
</p>
<pb n="269"/>
<p><hi rend="bold">arthāvabodhamapīti |</hi> apinādhyayanasya samuccayaḥ | adhyāpanavidhinā yada-
<lb/>dhyayanamākṣipyate tadarthāvabodhasahitaṃ kevalaṃ veti vikalpaḥ | <hi rend="bold">adhyāpanasi-
<lb/>ddheriti |</hi> adhyāpanasyādhyayanaṃ vinānupapattirityato'gatyādhyayanamākṣipyate |
<lb/>tathā ca yāvatā vinānupapattistāvata evākṣepo bhavennādhikasya kasyaciditi
<lb/>bhāvaḥ | <hi rend="bold">asaṃbhavāditi |</hi> asaṃbhavamevopapādayati — <hi rend="bold">āpātata iti |
<lb/>yadasaṃdigdhamaprayojanamiti |</hi> prakarṣeṇekṣaṇaṃ prekṣā | vastunaḥ samyaṅnirīkṣaṇam |
<lb/>tacchālinaḥ prekṣāvantaḥ | te hi tādṛśaṃ vastu paraṃ prati bodhayituṃ pratipāda-
<lb/>yanti | paraṃ tu prayojanasattvepi yadviṣaye na saṃdehaḥ kiṃ tu nirṇaya eva tatra prati-
<lb/>pādanaṃ vyartham | saṃdehasattvepi ca yatra na kiṃcitprayojanaṃ tatrāpi pratipādanaṃ
<lb/>vyarthameva | tathā ca saṃdehaprayojanarūpaṃ dvayaṃ militaṃ satprekṣāvatāṃ pratipādane-
<lb/>cchāyāḥ kāraṇaṃ bhavati | anyatarasyābhāve tādṛśecchāyā anudayāt | ubhayā-
<lb/>bhāve tu sutarām | yathā devadattasya manaḥsaṃṃllagnenendriyeṇa saha saṃbaddhaḥ spaṣṭā-
<lb/>lokamadhye vartamāno ghaṭaścettajjñāpanāya na kopi pravartate tadvat | spaṣṭālokama-
<lb/>dhyamityadhiśīṅsthāsāṃ karma (pā. sū. 1 | 4 | 46) iti sūtreṇādhārasya karmatvam |
</p>
<p><hi rend="bold">sāṅgavedeti |</hi>
</p>
<p><lg><l>ata ūrdhvaṃ tu chandāṃsi śukleṣu niyataḥ paṭhet |</l>
<l>vedāṅgāni ca sarvāṇi kṛṣṇapakṣeṣu saṃpaṭhet ||</l></lg> (manuḥ 4 | 98)
<lb/>iti manuvacanena vedāṅgādhyayanena saha vedādhyayanasya vidhānāt | padapadārthayoḥ
<pb n="270"/>
<lb/>saṃgatiḥ saṃbandho gṛhīto yena tasya jñātaśaktikasyetyarthaḥ | <hi rend="bold">āmnāyepi |</hi>
<lb/>vedepi | <hi rend="bold">prāpnotyeveti |</hi> śabdasya bodhakatvaśaktisvābhāvyādvidhiṃ vināpi svata
<lb/>evārthāvabodhaḥ prāpnotyevetyarthaḥ | <hi rend="bold">viṣaṃ bhuṅkṣveti |</hi> ajñānena śatrugṛhe bhoja-
<lb/>nārthaṃ gacchantaṃ putraṃ prati mātṛvākyametat | mātā hi na kathamapi putraṃ viṣabhojane
<lb/>pravartayedityatosya vākyasya vācyortho viṣabhojanavidhirūpo na vivakṣyate |
<lb/>kiṃ tvasya gṛhe bhojanaṃ mā kārṣīriti gamyamānortha eva vivakṣyate | <hi rend="bold">avivakṣā-
<lb/>yāmiti |</hi> vedavākyādbhāsamānopyartho vivakṣita eva na cetkimarthaṃ vicāra-
<lb/>śāstramityāśayaḥ | <hi rend="bold">āptapraṇītatveneti |</hi> āptoccāritatvenetyarthaḥ | āptapadenātra
<lb/>mātā gṛhyate | āptalakṣaṇaṃ tvanubhavena vastutattvasya kārtsnyena niścayavānrāgādi-
<lb/>vaśādapi nānyathāvādītyuktaṃ carake patañjalinā | <hi rend="bold">vādha iti |</hi> putraṃ prati viṣa-
<lb/>bhojanapreraṇāyā mātaryasaṃbhavāt | <hi rend="bold">pratīyamānorthaḥ |</hi> vācyorthaḥ |
</p>
<p><hi rend="bold">syādetaditi |</hi> śaṅkāgranthārambhasūcikeyaṃ śaṅkākṛta uktiḥ | agre yanmayo-
<lb/>cyate tadyadi sthiraṃ na syāttarhīdaṃ yuṣmaduktaṃ niścitaṃ bhavediti tadarthaḥ | naiyā-
<lb/>yikamatānusāreṇa śaṅkeyam | naiyāyikā hi vedasya pauruṣeyatvaṃ manyante | pauruṣe-
<lb/>yatvaṃ ca puruṣaviracitānupūrvīviśeṣaviśiṣṭatvam | puruṣa īśvaraḥ | siddhānti-
<lb/>saṃmataṃ vedasyāpauruṣeyatvasādhakamanumānamanuvadati — <hi rend="bold">atheti |</hi> ayaṃ hi siddhā-
<lb/>ntyabhiprāyaḥ — yatra granthādau granthānte granthasyāvāntaraprakaraṇānte vā granthakartrā
<pb n="271"/>
<lb/>kartṛtvena svanāmollekhaḥ kṛtastatra pauruṣeyatve na kaścidvivādaḥ | yathā mahā-
<lb/>bhāṣyapradīpasiddhāntakaumudīraghuvaṃśanaiṣadhādiṣu | yatra ca granthakartāramārabhya
<lb/>saṃpradāyāvicchedena guruparaṃparayā kartā smaryate tatrāpi na vivādaḥ | yathā pāṇi-
<lb/>nipatañjalivyāsaprabhṛtibhirviraciteṣu vyākaraṇayogavedāntādisūtreṣu | yatra ca
<lb/>granthakartrā granthe kvāpi kartṛtvena svanāmollekho na kṛtaḥ saṃpradāyavicchedena ca kartā
<lb/>na smaryate tatra pauruṣeyatve saṃdehostu nāma | paraṃ tu saṃpradāyāvicchedepi kartā na
<lb/>smaryate tadā kartṛsmaraṇābhāvasya kāraṇaṃ karturabhāva evāvaśyaṃ vācya ityevaṃ veda-
<lb/>syāpauruṣeyatvaṃ sidhyatīti | <hi rend="bold">viśeṣaṇeti |</hi> hetuvākyaghaṭitaṃ yatsaṃpradāyāvicchede
<lb/>satītyetadviśeṣaṇaṃ tasyāsiddhatvenāyaṃ svarūpāsiddho hetuḥ | yathā śabdo nityaḥ
<lb/>dravyatve sati sparśarahitatvādākāśavat | atra pakṣabhūte śabde dravyatvaṃ nāstītyato
<lb/>dravyatve satītyetadviśeṣaṇamasiddham | <hi rend="bold">apramīyamāṇeti |</hi> vedasya kartā pramāṇena
<lb/>na sidhyatyatha vā smaraṇaviṣayo na bhavatīti vikalpaḥ | <hi rend="bold">parameśvarasyeti |</hi>
<lb/>pramitiḥ pramāṇajanyaṃ jñānam | tathā ca śrutayaḥ — asya mahato bhūtasya niḥśvasi-
<lb/>tametadyadṛgvedo yajurvedaḥ (bṛ. 2 | 4 | 10) tasmādyajñātsarvahutaḥ ṛcaḥ sāmāni
<lb/>jajñire | chandāṃsi jajñire tasmādyajustasmādajāyata (tai. ā. 2 | 12) idaṃ sarva-
<lb/>masṛjata ṛco yajūṃṣi sāmāni (bṛ. 1 | 2 | 5 |) tepānāntrayo vedā ajāyanta
<lb/>iti | <hi rend="bold">yo dharmaśīla iti |</hi> parasparamasaṃbaddhā ekatra saṃgṛhītā aneke sphuṭa-
<lb/>ślokā muktakaśabdenocyante | <hi rend="bold">sarvāsmaraṇasyeti |</hi> vedasya kartā kadāpi kvāpi
<lb/>kenāpi na smaryata iti niścayo'sarvajñānāṃ durlabha iti bhāvaḥ | siddhāntisaṃ-
<lb/>matamanumānaṃ śaṅkārūpeṇānuvadati | <hi rend="bold">nanviti |</hi> atrāyaṃ prayogaḥ — vedādhyayanaṃ
<pb n="272"/>
<lb/>gurvadhyayanapūrvakaṃ vedādhyayanatvādvartamānavedādhyayanavaditi | vedasya pauruṣeya-
<lb/>tvāṅgīkāre tu tādṛśavedakartṛpuruṣakṛtavedādhyayanasya gurvadhyayanapūrvakatvaṃ na saṃbha-
<lb/>vati | uktavyāptibalāttu tatrāpi tasyāvaśyakatvamiti vedasyāpauruṣeyatvamevā-
<lb/>ṅgīkāryaṃ bhavati | <hi rend="bold">pratisādhanamiti |</hi> pūrvapakṣiṇā vākyatvahetukānumānena
<lb/>yatpauruṣeyatvaṃ sādhitaṃ tatpratikūlaṃ vedādhyayanatvarūpaṃ sādhanaṃ heturyatretyanumānavi-
<lb/>śeṣaṇam | <hi rend="bold">ityābhāseti |</hi> yathedaṃ bhāratādhyayanatvahetukamanumānamābhāsī-
<lb/>bhavati tathā vedādhyayanatvahetukānumānamapi | hetoraprayojakatvāt | na hi
<lb/>yadyadadhyayanaṃ tattadgurvadhyayanapūrvakameveti niyame kaściddheturasti | likhitapāṭhake
<lb/>prathamaprakāśake ca vyabhicārāt | yadi tadadhyayanameva netyucyate tarhi pauruṣe-
<lb/>yatvāṅgīkārepi na tvaduktānumānaṃ pratikūlam | <hi rend="bold">ko hyanya iti |</hi> puṇḍarīkākṣo
<lb/>nārāyaṇaḥ | sa eva vyāsarūpeṇāvatīrya mahābhārataṃ cakāra | tathā ca viṣṇu-
<lb/>purāṇavacanam —
</p>
<p><lg><l>kṛṣṇadvaipāyanaṃ vyāsaṃ viddhi nārāyaṇaṃ vibhum |</l>
<l>konyo hi bhuvi maitreya mahābhāratakṛdbhavet ||</l></lg> (vi. pu. 3 | 4 | 5)
<lb/>iti | tathā ca bhāratasya vyāsakartṛkatvaniścayena tatra gurvadhyayanapūrvakatvānu-
<lb/>mānaṃ bādhitaṃ bhavatīti bhāvaḥ | <hi rend="bold">sakartṛkateti |</hi> tathā ca vedādhyayanepi gurvadhya-
<lb/>yanapūrvakatvānumānaṃ bādhitaṃ bhavatīti pūrvapakṣyāśayaḥ | atha prakārāntareṇāpyapauru-
<lb/>ṣeyatvānumānaṃ bādhitaṃ bhavatītyāha — <hi rend="bold">kiṃ ceti |</hi> apauruṣeyatve hi nityatvamavaśyaṃ
<lb/>bhāvi | vedasya ca nityatvamanumānena bādhyata ityāśayaḥ | <hi rend="bold">sāmānyavattve
<pb n="273"/>
<lb/>satīti |</hi> sāmānyaṃ jātiḥ | tadāśrayatve satītyarthaḥ | śabde ca śabdatvaṃ tadvyāpyāḥ
<lb/>katvādijātayaśca syureva | <hi rend="bold">pratyabhijñeti |</hi> pratyabhijñā pratyakṣaviśeṣaḥ | indri-
<lb/>yasahakṛtasaṃskārajanyaṃ jñānamiti yāvat | <hi rend="bold">atiphalgu |</hi> atituccham | <hi rend="bold">lūneti |</hi>
<lb/>lūnaśchinnaḥ | yaśchinnaḥ keśaḥ sa na punarjāyate | kiṃ tu tatsajātīyaḥ | tathāpi
<lb/>keśatvarūpā jātirubhayatraikaiveti jātyabhiprāyeṇa sa evāyaṃ keśa iti pratyabhi-
<lb/>jñā jāyate tadvat | evaṃ dalitakundādāvapi bodhyam | <hi rend="bold">līlāvigrahagrahaṇam |</hi>
<lb/>līlayā yathecchaṃ śarīrendriyādidhāraṇam |
</p>
<p><hi rend="bold">na vipratipattiḥ |</hi> na vivādaḥ | uktapauruṣeyatvāṅgīkārepīśvaraviracitatvā-
<lb/>bhāvenāsmadabhimatāpauruṣeyatvasvīkāre bādhakābhāvāt | <hi rend="bold">mālatīmādhaveti |</hi>
<lb/>savyabhicāro vyabhicāreṇa sahito heturhetvābhāsa ucyate | vyabhicāraśca hetoḥ
<lb/>sādhyābhāvavadvṛttitvam | yathā dhūmavānvahnerityatra dhūmābhāvavatyayogolake vahneḥ
<lb/>sattvam | prakṛte ca tvaduktānumāne (da. 12 paṃ. 138) vākyatvaṃ hetuḥ | sādhyaṃ
<lb/>pauruṣeyatvam | tacca pramāṇāntareṇārthamupalabhya tatprakāśanāya racittatvam |
<lb/>mālatīmādhave ca saṃvidhānakaṃ kavinā svakapolakalpitaṃ na pramāṇāntareṇa tasyo-
<lb/>palabdham | tathā ca sādhyābhāvavati mālatīmādhave vākyatvaṃ vartata ityayaṃ
<lb/>vākyatvarūpo heturasaddheturiti bhāvaḥ | <hi rend="bold">pramāṇatve satīti |</hi> na vākyatvarūpaḥ
<lb/>kevalo hetuḥ | kiṃ tu pramāṇatve sati vākyatvam | mālatīmādhavasya ca pramāṇa-
<pb n="274"/>
<lb/>tvābhāvena viśeṣaṇābhāvaprayuktaviśiṣṭābhāva iti tatra hetorabhāvānna savya-
<lb/>bhicāra ityāśayaḥ |
</p>
<p>prakārāntareṇa pauruṣeyatvaṃ khaṇḍayati — <hi rend="bold">kiṃ ceti |</hi> pauruṣeyatvavādibhiḥ
<lb/>puruṣapadena yo yathāvidho gṛhyate sa tathāvidho nāstyeva | dūre tatkṛtatvaṃ pauruṣe-
<lb/>yatvamiti bhāvaḥ | <hi rend="bold">deśakāleti |</hi> viprakṛṣṭamindriyeṇāsaṃbaddham | deśāntare
<lb/>lokāntare vā vidyamānaṃ vastu deśato viprakṛṣṭam | bhūtaṃ bhaviṣyacca vastu kālato
<lb/>viprakṛṣṭam | svabhāvato viprakṛṣṭaṃ tu cakṣuṣo rasagandhādikam | cakṣuḥsaṃyuktapuṣpā-
<lb/>digatānāṃ rūparasagandhādīnāṃ cakṣurindriyeṇa saha saṃyuktasamavāyarūpasaṃni-
<lb/>karṣāviśeṣepi cakṣuṣā rūpameva gṛhyate na rasagandhādikam | svabhāvato viprakṛṣṭa-
<lb/>tvāt | yataścakṣurindriyasya svabhāvo rūpasya grahaṇaṃ na rasasya | rasasya ca svabhāvo
<lb/>rasanendriyeṇa grāhyatvaṃ na cakṣurindriyeṇa | evaṃ gandhasya svabhāvo ghrāṇendriya-
<lb/>grāhyatvam | evamanyeṣāmindriyāṇāṃ viṣayāṇāṃ ca svabhāvā ūhyāḥ | <hi rend="bold">taccakṣuriti |</hi>
<lb/>īśvarasyendriyairviprakṛṣṭasyāpi vastunaḥ pratītirjāyata ityarthaḥ | <hi rend="bold">gurubhiḥ |</hi> kumā-
<lb/>rilabhaṭṭācāryaiḥ | <hi rend="bold">yatrāpīti |</hi> atiśayaḥ sāmarthyaviśeṣaḥ | svārthaḥ svaviṣayaḥ |
<lb/>yaḥ sāmarthyaviśeṣo dṛṣṭaḥ sa svaviṣayānatikrameṇa dūrasūkṣmādidṛṣṭau kāraṇaṃ bhavenna tu
<lb/>svaviṣayātikrameṇa | yato na kadāpi rūpe śrotravyāpāraviṣayatvamityarthaḥ |
<lb/>īśvarendriyeṣu niratiśayasāmarthyāṅgīkārepi tena dūrasthaṃ parvatādigatamavyava-
<lb/>hitaṃ sūkṣmaṃ ca paramāṇvādikaṃ dṛśyeta na tu deśādiviprakṛṣṭamiti | <hi rend="bold">ata eva |</hi>
<lb/>yuktyā sarvajñasiddherabhāvādeva | āgamo hi sarvamūlabhūtaḥ | tatsaṃpradāyapravarta-
<note>12|171 — bhaṭṭācāryaiḥ <foreign xml:lang="en">for</foreign> gurubhiḥ. <foreign xml:lang="en">D.</foreign></note>
<pb n="275"/>
<lb/>katvādīśvare sarvajñatvamupacarya yaḥ sarvajñaḥ (mu. 1 | 1 | 9) ityādyāgamopapattirna
<lb/>tvīśvare vastutaḥ sarvajñatvamāgamabalādāstheyaṃ yuktivirodhādityāśayaḥ | <hi rend="bold">kāṭhaketi |</hi>
<lb/>tenaproktamityasya prātipadikāttena proktamityartheṇādayaḥ pratyayā bhavantītyarthaḥ | praka-
<lb/>rṣeṇoktaṃ proktam | kṛtamiti yāvat | prakarṣaśca svayaṃviracanapūrvakatvam | kaṭhaśabdāttena
<lb/>proktamityarthe vaiśampāyanāntevāsibhyaśca (pā. sū. 4 | 3 | 104) iti sūtreṇa
<lb/>ṇinipratyayaḥ | tasya kaṭhacarakālluk (pā. sū. 4 | 3 | 107) iti sūtreṇa luk |
<lb/>kalāpiśabdāttena proktamityarthe kalāpinoṇ (pā. sū. 4 | 3 | 108) iti
<lb/>sūtreṇāṇ pratyayaḥ | tittiriśabdāttena proktamityarthe tittirivaratantukhaṇḍikokhā-
<lb/>cchaṇ (pā. sū. 4 | 3 | 102) iti sūtreṇa chaṇpratyayaḥ | kaṭhaśabdātkalāpaśa-
<lb/>bdāttaittirīyaśabdācca tadadhīta ityarthe tadadhīte tadveda (pā. sū. 4 | 2 | 59) iti sūtre-
<lb/>ṇāṇpratyaye proktālluk (pā. sū. 4 | 2 | 64) iti sūtreṇa tasya lukū | keva-
<lb/>laproktapratyayāntānāṃ tu na sādhutvam | chandobrāhmaṇāni ca tadviṣayāṇi (pā. sū.
<lb/>4 | 2 | 66) ityuktatvāt | kaṭhena proktamadhīyate kaṭhāḥ | kalāpinā proktamadhīyate
<lb/>kālāpāḥ | tittiriṇā proktamadhīyate taittirīyāḥ | atra yadyapi kaṭhādibhi-
<lb/>stāstāḥ śākhā na viracitāstathāpi teṣāmadhyayanasaṃpradāyapravartakatvena śākhāsu
<lb/>tatkṛtatvamupacarya yathā kaṭhādisamākhyā bhavati tadvadeveśvare sarvajñatvam | samākhyā
<lb/>yaugikaḥ śabdaḥ | vastutastu tena proktam (pā. sū. 4 | 3 | 101) ityatra prokta-
<lb/>mityasya na kṛtamityarthaḥ | kṛte granthe (pā. sū. 4 | 3 | 116) ityanena gatārthatvāt |
<lb/>kiṃ tu svayamanyena vā kṛtamadhyāpanenārthavyākhyānena vā yatprakāśitaṃ tatprokta-
<lb/>mityucyate | tathā ca kaṭhādisamākhyā mukhyavṛttyaiva pravṛtteti |
</p>
<p><hi rend="bold">na ceti |</hi> anumānaṃ pratyabhijñā cānupadamevoktā (da. 12 paṃ. 150) |
<lb/><hi rend="bold">sāṃpratam |</hi> yuktam | sa evāyaṃ gakāra iti pratyabhijñārūpaṃ pratyakṣaṃ gatvarūpa-
<lb/>jātyaikyamūlakamiti yaducyate tanna yuktamityarthaḥ | <hi rend="bold">balavadbādhaketi |</hi> dṛḍhata-
<lb/>rapramāṇena vyaktibhedaniścayotra balavadbādhakam | <hi rend="bold">kvacidvyabhicāreti |</hi> sa
<pb n="276"/>
<lb/>evāyamiti pratyabhijñā hyaikye satyeva bhavatīti niyamaḥ | kvacittvaikyābhāvepi
<lb/>lūnapunarjātakeśādau sa evāyamiti pratyabhijñā kathaṃcijjāyamānā dṛśyate tadu-
<lb/>ktaniyamasya vyabhicāradarśanam | sūcīkaṭāhanyāyena dvitīyakalpaṃ prathamato
<lb/>dūṣayati — <hi rend="bold">tatra kvaciditi | tadutprekṣāyāmiti |</hi> kvacillūnapunarjātakeśādau
<lb/>vyaktibhedapratyakṣopalambharūpabādhakasadbhāvenāgatyā svīkriyamāṇaṃ niyamavyabhicāraṃ
<lb/>dṛṣṭvā taddṛṣṭāntamātreṇaiva kevalamanyatra bādhakābhāvepi kiṃcidbādhakaṃ parikalpya
<lb/>tādṛśakalpanāyāṃ kriyamāṇāyāmityarthaḥ | <hi rend="bold">utprekṣeteti |</hi> kaścidgacchanyadṛcchayā
<lb/>pādāṅgulyavaghātena sadyo mriyate | kaścitpūgīphalakhaṇḍabhakṣaṇasamaye galevaro-
<lb/>dhātsadyo mriyate | kaścidvidyutpātādinā | etadālocya yadi kaścitsvasya
<lb/>tathāvidhajīvanabādhanamajñātvaiva tathāvidhaṃ syātkimiti saṃbhāvayati tarhi
<lb/>saṃśayagrastasya tasya sarve vyavahārā luptaprāyāḥ syuriti tātparyam | balavadbādha-
<lb/>kamāśaṅkate — <hi rend="bold">nanviti |</hi> idaṃ sa evāyaṃ gakāra ityākāram | <hi rend="bold">tāsām |</hi>
<lb/>gakārādivyaktīnām | <hi rend="bold">anyatheti |</hi> vyaktyaikye hi ya eva gakārādayo varṇāḥ
<lb/>somaśarmaṇādhītāsta evānyenetyatomukodhīte nāmuka iti vyavahāro nirālambanaḥ
<lb/>syādityāśayaḥ | <hi rend="bold">gatvādīti |</hi> sa evāyaṃ gakāra ityākārakasya vyaktiviṣaya-
<lb/>kasya pratyabhijñānasya jātiviṣayakatvakalpanāyāṃ na pramāṇamityarthaḥ | <hi rend="bold">yathā
<lb/>gotvamiti |</hi> yena gotvajāteḥ svarūpaṃ vastuto na jñāyate tasya vastuta ekamapi
<lb/>gotvaṃ bhinnabhinnadeśādyupādhibhede sati bhinnaṃ pratīyate — idaṃ gotvamasmaddeśāpe-
<lb/>kṣayā vilakṣaṇamityādi | naitāvatā gotvabhedastavāpi saṃmatastathaiva gakārādi-
<lb/>vyaktiviṣayepītyarthaḥ | saṃsthānamavayavaracanāviśeṣaḥ | upadhānamupādhiḥ | vāmanaṃ
<pb n="277"/>
<lb/>hrasvam | <hi rend="bold">vyañjakabhedāditi |</hi> nābhipradeśātprayatnaprerito vāyurvaktraṃ prāpya
<lb/>jihvāgrādisparśapūrvakaṃ kaṇṭhādisthānānyāhatya dhvaniṃ janayati | sa ca dhvaniḥ
<lb/>svāntaḥsthatvena gakārādīnvarṇānabhivyanakti | ayameva dhvanirnāda ityucyate |
<lb/>tādṛśavyañjakadhvanigatālpatvamahattvādidharmasaṃbandhādekāpi gakārādivyaktirbhinnava-
<lb/>dbhāsate | somaśarmādhīta iti vibhāgopyetanmūlaka eveti bodhyam | <hi rend="bold">asi-
<lb/>ddhiriti |</hi> gakārādiṣu svābhāvikaviruddhadharmābhāvāt | <hi rend="bold">na hīti |</hi> nanvevaṃ
<lb/>svābhāvikasyaikyasya kadāpyavighātaścedākāśe ghaṭādyupādhitopi bhedo na syāditi
<lb/>cet — iṣṭāpattirevetyāha — <hi rend="bold">mā bhūditi |</hi> ākāśasya ghaṭādyupādhibhedādapi bhedo
<lb/>nāstyeva | aupādhiko bheda iti pravādasya tūpādhirbhinna ityarthe paryavasānaṃ
<lb/>bodhyam | nanu gakārādivyaktyaikyeyaṃ gakāraḥ somaśarmaṇādhītoyaṃ cendraśarmaṇeti
<lb/>mitho vyāvṛttapratyayaḥ kathamupapadyata ityata āha — <hi rend="bold">tatra vyāvṛtteti |</hi> nādani-
<lb/>dānaḥ | vyañjakadhvanimūlakaḥ | <hi rend="bold">prayojanaṃ tviti |</hi> gakārādivyaktyaikyāttatra
<lb/>gatvādijātirnāstyeva | ekavyaktivṛttikatvādyathākāśe | ghaṭatvādijātīnāṃ
<lb/>prayojanaṃ tu ghaṭoyaṃ ghaṭoyamityākārapratyayajananam | taccātra gakārādivyaktyai-
<lb/>kyādeva labdhaṃ bhavati | yacca tāro gakāro mando gakāra ityākārakabhedapratī-
<lb/>tirūpaṃ vyaktinānātvaprayojanaṃ tadvyaktivyañjakanādebhya eva sidhyati | tathā ca
<lb/>gatvādijātiviṣayiṇī buddhirvṛthaivetyarthaḥ | <hi rend="bold">pratyabhijñā |</hi> soyaṃ gakāra ityākā-
<lb/>rikā | <hi rend="bold">niravagrahā |</hi> nirbādhā |
</p>
<pb n="278"/>
<p><hi rend="bold">asiddheriti |</hi> mīmāṃsakā hi varṇātmakasya śabdasya dravyatvamicchanti |
<lb/>madhvamatānuyāyinopi kakārādīnāṃ dravyatvamāhuḥ | tathā ca śabdasya guṇatvameva
<lb/>nāsti kuta indriyagrāhyaviśeṣaguṇatvamiti pakṣabhūte śabde hetoravṛttyā svarūpā-
<lb/>siddho hetuḥ śabdo guṇaścākṣuṣatvāditivat | dhvanyātmakaśabdasyānityatvānumānaṃ
<lb/>tu niṣphalam | tasyāsmanmatepi siddhatvena sādhanānapekṣatvāt | <hi rend="bold">aśrāvaṇa-
<lb/>tveti |</hi> upādhisvarūpaṃ prāguktam (da. 1 paṃ. 93) | yatrānityatvaṃ tatrāśrā-
<lb/>vaṇatvaṃ yathā ghaṭādāviti sādhyavyāpakatā | yatrendriyagrāhyaviśeṣaguṇatvaṃ tatrā-
<lb/>śrāvaṇatvamiti na niyamaḥ | śabda eva vyabhicārāditi sādhanāvyāpakatvam |
<lb/>tathā cāśrāvaṇatvarūpopādhisattvātsopādhiko heturvyāpyatvāsiddha iti bhāvaḥ |
<lb/>śabdānityatvavādyudayanācāryoktimanuvadati — <hi rend="bold">udayanastviti |</hi> itthaṃ hi tanma-
<lb/>tam — anityaḥ śabdaḥ | tadutpattivināśayoḥ pratyakṣasiddhatvāt | utpannaḥ śabda
<lb/>iti vyavahāraḥ śabdotpattipratyakṣamūlakaḥ | tathā nivṛttaḥ kolāhala iti vyava-
<lb/>hāraḥ śabdavināśapratyakṣamūlakaḥ | nanu śabdavināśasya pradhvaṃsābhāvarūpasya kathaṃ
<lb/>pratyakṣam | abhāvapratyakṣaṃ pratyāśrayapratyakṣasya kāraṇatvāt | śabdavināśāśraya-
<lb/>syākāśasyātīndriyatvenāpratyakṣatvāditi cenna | vāyoracākṣuṣatvepi tadgatarūpā-
<lb/>bhāvasya cākṣuṣatvadarśanenoktakāryakāraṇabhāvānabhyupagamāt | <hi rend="bold">sopīti |</hi> yathā
<lb/>vyañjakadhvanirūpopādhigatāstāratvamandatvādayo viruddhā dharmāḥ śabde asantopi
<lb/>bhāsante tathaiva tadgatāvutpattivināśāvapītyutpannaḥ śabdo nivṛttaḥ kolāhala iti
<lb/>vyavahāropapattiḥ | yathā dattaṃ raktabaliṃ dṛṣṭvā saṃpādito vetālo na pīḍayati
<lb/>tathotpannaḥ śabdo nivṛttaḥ kolāhala iti vyavahārasyāsmatkṛtāmupapattiṃ dṛṣṭvā
<lb/>samāhita udayano na śabdanityatāṃ pīḍayituṃ prabhavatīti bhāva; | <hi rend="bold">yo hi
<lb/>nityatva iti |</hi> nityasya nānāvidhasya śabdasya pratyekaṃ vyāpitve vyañjakadhva-
<lb/>ninā sarvaśabdopalabdhiḥ syāt | avyāpitve yatra yo nāsti tasya tatra vyañja-
<lb/>kenāpyupalabdhirna syāt | paraṃ tu nāyaṃ doṣaḥ | vyañjakena dhvaninā yo yatra saṃskri-
<pb n="279"/>
<lb/>yate tasyaiva tatropalambhābhyupagamāt | <hi rend="bold">yugapaditi |</hi> śabdānāṃ vyāpakatvātsarve
<lb/>śabdā yugapadeva śrotrendriyeṇa saṃbaddhā iti teṣāṃ madhyemuka eva vyañjakadhvaninā
<lb/>saṃskriyata iti niyamo na saṃbhavati | tathā cānumānam — śabdaviśeṣo na
<lb/>niyatasaṃskārakasaṃskārya itaraiḥ saha saṃbandhāviśeṣāt | paraṃ tu nāyaṃ saddhetuḥ |
<lb/>sarveṣāṃ jīvātmanāṃ vibhutvātsarvatra sattvepi cākṣuṣādijñānakāla ekasyaivātmavi-
<lb/>śeṣasya saṃskāryatvadarśanāt |
</p>
<p>atha prāmāṇyavādamārabhate — <hi rend="bold">syādetaditi | pramāṇatveti |</hi> pramāṇānāṃ
<lb/>yathārthānubhavānāṃ bhāvaḥ prāmāṇyam | etadeva pramātvam | pramāśabdena yathārthā-
<lb/>nubhavasyaiva vyapadeśāt | tathā ca yathārthānubhavaniṣṭho dharmaviśeṣaḥ prāmāṇyaṃ
<lb/>pramātvaṃ pramāṇatvamiti cocyate | evamayathārthānubhavaniṣṭho dharmaviśeṣo'prāmāṇya-
<lb/>mapramātvamapramāṇatvamiti cocyate | tatkāraṇaviṣaye yo vādaḥ sa prāmāṇya-
<lb/>vādaḥ | sa dvividhaḥ | janakakāraṇaviṣayako jñāpakakāraṇaviṣayakaśca | prāmā-
<lb/>ṇyasya kāraṇaṃ ca svayamanyadveti saṃśayo vādabījam | tatra svayamityanena prāmāṇyaṃ
<lb/>tadāśrayībhūtaṃ jñānaṃ tatkāraṇasāmagrī ca gṛhyate | etattritayātiriktamanyapadena
<lb/>gṛhyate | evamaprāmāṇyaviṣayepi svaparapadayorartha ūhyaḥ | tatra pramāṇatvāpramāṇa-
<lb/>tvayordvayorapi kāraṇaṃ svayameveti sāṃkhyamatam | dvayorapi kāraṇamanyaditi naiyāyi-
<lb/>kamatam | pramāṇatvasya kāraṇamanyadapramāṇatvasya tu svayameveti saugatānāṃ
<lb/>matam | saugatā bauddhāḥ | pramāṇatvasya kāraṇaṃ svayamapramāṇatvasya tvanyaditi
<lb/>mīmāṃsakamatam | <hi rend="bold">vedavādina iti |</hi> etaduttarānvayi |
<note>12|214 — saṃskāra <foreign xml:lang="en">for</foreign> saṃskāraka <foreign xml:lang="en">D.</foreign></note>
</p>
<pb n="280"/>
<p>atha parataḥprāmāṇyavādināṃ mataṃ pūrvapakṣatvenotthāpayati — <hi rend="bold">kiṃ ca kimi-
<lb/>damiti |</hi> jñānagataḥ prāmāṇyarūpo yo dharmaḥ sa kiṃ svayaṃ svasmādevotpadyata
<lb/>uta svāśrayībhūtajñānādutpadyatetha vā svāśrayībhūtajñānakāraṇādutpadyata iti
<lb/>pakṣatrayam | jñānasya yāni sādhāraṇāni kāraṇāni tasmādutpanno yo jñānaviśeṣa-
<lb/>stadvṛttitvaṃ prāmāṇyasyeti caturthaḥ pakṣaḥ | jñānasya yāni sādhāraṇāni kāraṇāni
<lb/>tanmātrādutpanno yo jñānaviśeṣastadvṛttitvaṃ prāmāṇyasyeti pañcamaḥ pakṣaḥ |
<lb/><hi rend="bold">sāvadyaḥ |</hi> nindyaḥ | <hi rend="bold">dravyatvāpātāditi |</hi> taduktam —
</p>
<p><lg><l>samavāyikāraṇatvaṃ dravyasyaiveti vijñeyam |</l></lg> (bhā. pa. 23) iti |
<lb/>jñānaṃ tvātmano guṇa iti na sa kadāpi kasyāpi samavāyikāraṇaṃ bhavatīti
<lb/>bhāvaḥ | <hi rend="bold">prāmāṇyasyeti |</hi> prāmāṇyaṃ hi pramāṇabhūtānekajñānavṛttiḥ sarvānugato
<lb/>dharmaviśeṣaḥ | īdṛśo dharmaḥ sāmānyamityucyate | jātyupādhibhedena sāmānyasya
<lb/>dvaividhyaṃ tarkakaumudyāmuktam | tatra prāmāṇyasya jātitve tasya nityatvānna janma-
<lb/>saṃbhavaḥ | yadi ca pratyakṣatvādibhiḥ sāṃkaryātprāmāṇyaṃ na jātirityucyate
<lb/>tadā tasyopādhisvarūpatvam | upādhiśca sakhaṇḍākhaṇḍabhedena dvividhaḥ | tatra
<lb/>prāmāṇyasyākhaṇḍopādhisvarūpatve nityatvameva | sakhaṇḍopādhestu yathāyathaṃ
<lb/>dravyādyanyatamasvarūpatvātkvacinnityatvaṃ kvacidanityatvam | yathā pṛthivītvādinā
<lb/>sāṃkaryāccharīratvaṃ na jātiḥ | kiṃ tūpādhiḥ | tathā ca śarīre yacceṣṭā-
<lb/>śrayatvaṃ tadeva śarīratvaṃ nānyat | ceṣṭāśrayasya bhāvaśceṣṭāśrayatvam | tacca ceṣṭāsvarū-
<lb/>pameva | prakṛtijanyabodhe prakāro bhāva iti vaiyākaraṇasiddhāntāt | ceṣṭā ca
<lb/>hitāhitaprāptiparihārārthā kriyā | evaṃ ca śarīratvasya kriyārūpopādhisvarūpa-
<lb/>tvenānityatvam | atra tu prāmāṇyaṃ yathārthānubhavatvamityuktameva | yathārthānubha-
<lb/>vatvaṃ cānubhavaniṣṭhaṃ yāthārthyam | anubhavaśca smṛtibhinnaṃ jñānam | tasya yāthārthyaṃ
<lb/>ca bādhātyantābhāvaḥ | bādhitaṃ hi jñānamayathārthaṃ bhavati | tathā cānubhavātmaka-
<lb/>jñānasya yo bādhātyantābhāvaḥ sa evātropādhiḥ | atastādṛśabādhātyantābhāvarūpameva
<lb/>prāmāṇyam | atyantābhāvaśca nitya eveti nopādhirūpatvepi prāmāṇyasyotpattiḥ
<pb n="281"/>
<lb/>saṃbhavatīti bhāvaḥ | etaduttaraṃ ca prathamadvitīyapakṣayorapi bodhyam | <hi rend="bold">ata eva |</hi>
<lb/>nityatvādeva | <hi rend="bold">jñānaviśeṣa iti |</hi> yathā vastutaḥ śuktau satyāṃ tatra kācādidoṣa-
<lb/>dūṣitendriyasya jāyamānamidaṃ rajatamityākārakamayathārthaṃ jñānam | etacca jñāna-
<lb/>sāmānyasāmagrījanyaṃ bhavatyeva | jñānasya sāmānyasāmagrī hīndriyaprakāśādikā |
<lb/>idaṃ rajatamityuktāyathārthajñāne ca yadyapi duṣṭānīndriyāṇi kāraṇāni bhavanti
<lb/>tathāpi tānīndriyatvaṃ nātikrāmantyeveti jñānasāmānyasāmagrījanyatvaṃ na
<lb/>vihanyate | yathā vṛkṣasya sāmānyakāraṇaṃ mṛjjalādisahakṛtaṃ bījam | vṛkṣaviśeṣa-
<lb/>bhūtāyāḥ śiṃśapāyāstu tādṛśo bījaviśeṣaḥ | sa ca bījaviśeṣopi bījameva |
<lb/>yadi bījaṃ na bhavettarhi vṛkṣaviśeṣotpattirbījaṃ vinaivetyākasmikī svīkartavyā
<lb/>syāt | tathā coktamayathārthajñānaṃ jñānasāmānyasāmagrījanyo jñānaviśeṣaḥ | tadā-
<lb/>śritaṃ cāprāmāṇyamityaprāmāṇye prāmāṇyalakṣaṇaprasaktyātivyāptiriti bhāvaḥ |
<lb/>yadyapyayathārthaṃ jñānaṃ jñānasāmānyasāmagrījanyaṃ bhavati tathāpi doṣasyādhikasya
<lb/>tatra kāraṇatvena jñānasāmānyasāmagrīmātrajanyaṃ na bhavatītyetadabhiprāyeṇa mātra-
<lb/>padaghaṭitatvena pañcamapakṣasyotthānam | <hi rend="bold">kiṃ doṣābhāveti |</hi> yathā ayathārthajñāna-
<lb/>sthale sāmānyasāmagryapekṣayādhikasya doṣarūpakāraṇasya sattvena mātrapadena vyā-
<lb/>vṛttiḥ kṛtā tathā yathārthajñānasthale sāmānyasāmagryapekṣayā adhikasya doṣābhāva-
<lb/>rūpakāraṇasya sattvena mātrapadena tatra vyāvṛttirna kriyatetha vā kriyata iti
<lb/>vikalpaḥ | tatra mātrapadena yadi vyāvṛttiḥ kriyate tarhi prāmāṇyalakṣaṇasya na
<lb/>kimapyudāharaṇamityasaṃbhava eva syādato na doṣābhāvasya vyāvṛttirityabhiprāye-
<lb/>ṇādyapakṣotthitiḥ | yathārthajñāne doṣābhāvasya kāraṇatvameva nāstītyatastasya vyāvṛ-
<pb n="282"/>
<lb/>ttāvapi na kṣatirityabhiprāyeṇa dvitīyapakṣasyotthitiḥ | <hi rend="bold">nāpi dvitīya iti |</hi>
<lb/>yathārthajñāne doṣābhāvasya na kāraṇatvamiti yaducyate tatkiṃ jñānaṃ janayatāmindri-
<lb/>yādīnāṃ doṣābhāvaḥ kevalaṃ sāhāyyaṃ karoti na tu pārthakyena tasya jñānaṃ prati
<lb/>kāraṇatvamityabhiprāyeṇātha vā niḥsvarūpasyābhāvasya na kvāpi kāraṇatvamityabhiprā-
<lb/>yeṇa | ādya āha — <hi rend="bold">doṣābhāvasahakṛtatveneti |</hi> sati doṣābhāve yathārthajñāno-
<lb/>tpattirasati netyanvayavyatirekābhyāṃ yathārthajñānaṃ prati doṣābhāvasya kāraṇatā
<lb/>durnivāreti bhāvaḥ | dvitīya āha — <hi rend="bold">abhāva iti | athāstīti |</hi> kāryatva-
<lb/>miti śeṣaḥ | <hi rend="bold">bhāvo yatheti |</hi> abhāvasya niḥsvarūpatvāttasya samavāyikāraṇatvaṃ
<lb/>na saṃbhavatīti cenmābhūnnāma | nimittakāraṇatvaṃ tu tasya svīkāryameva |
<lb/>bādhakābhāvāt | evaṃ pañcabhirapi prakāraiḥ svataḥprāmāṇyasya nirvaktumaśakyata-
<lb/>yārthādeva parataḥ prāmāṇyaṃ svīkāryaṃ bhavati | tatrānumānamapi pramāṇamityāha —
<lb/><hi rend="bold">tathā ceti |</hi> prāmāṇyaṃ yathārthajñānatvam | ayaṃ pakṣanirdeśaḥ | jñānasāmānyakā-
<lb/>raṇavyatirikto hetuśca doṣābhāvarūpaḥ | tadadhīnatvaṃ sādhyam | kāryatve sati
<lb/>jñānaviśeṣāśritatvaṃ hetuḥ | evaṃ prāmāṇyasyotpattau paratastvaṃ prasādhya jñaptau
<lb/>paratastvamanumānena sādhayati — <hi rend="bold">prāmāṇyamiti | parata iti |</hi> na tu jñāna-
<lb/>jñāpakasāmagrīmātrādeva | jñānaṃ yena jñāyate tanmātrādeva na tādṛśajñānagataṃ
<lb/>prāmāṇyaṃ jñāyate | tathā hi — pūrvamadṛṣṭena pathā gacchataḥ kasyaciddūrata idaṃ jalamiti
<lb/>jñāne jāte satīdaṃ jñānaṃ pramā na veti saṃśayo bhavati | paścātsaṃnihitaṃ gatasya tasya
<lb/>jalopalambhānantaraṃ pūrvamutpannaṃ jalajñānaṃ pramā phalavatpravṛttijanakatvāt | yanna
<lb/>pramā na tatphalavatpravṛttijanakaṃ yathā aprametyanumānena prāmāṇyaṃ jñāyate | yadi
<note>12|248 — tathā abhāvaḥ iti padacchedaḥ |</note>
<pb n="283"/>
<lb/>prāmāṇyaṃ jñānajñāpakasāmagryaiva jñāyeta tadā jñānotpattyanantaramevāntarapratyakṣeṇa
<lb/>jñānasya jñātatvāttadgataprāmāṇyasyāpi tadānīmeva | jñātatvātsaṃśayotpattirna syā-
<lb/>diti bhāvaḥ | <hi rend="bold">pūtikūṣmāṇḍaṃ</hi> śaśaśṛṅgādirivāsaṃbhavī padārthaḥ |
</p>
<p><hi rend="bold">tadetaditi |</hi> ākāśasya muṣṭyā hananaṃ yathā na saṃbhavati tathaivaitatpūrvapakṣi-
<lb/>kṛtaṃ svataḥprāmāṇyadūṣaṇodbhāvanaṃ na saṃbhavatītyarthaḥ | <hi rend="bold">tadatiriktajanyā na bhava-
<lb/>tīti |</hi> jñānasāmānyasāmagrīta eva jñānaviśeṣasya pramārūpasyotpattirna tu tatrā-
<lb/>dhikasya guṇasya doṣābhāvasya vā hetutvam | doṣastu pramāpratibandhaka iti
<lb/>mīmāṃsakamatam | <hi rend="bold">ghaṭādipramāvaditi |</hi> pakṣaikadeśopi sādhyavattvena niścitaśce-
<lb/>ddṛṣṭāntatvenopādeyo bhavatyeva | <hi rend="bold">audayanam |</hi> udayanena proktam | <hi rend="bold">prameti |</hi>
<lb/>doṣāpekṣayātiriktastathā jñānasāmānyahetubhyaśca yotiriktastajjanyatvābhāvaḥ
<lb/>sādhyaḥ | doṣavyatirikteti padānuktāvapramājñānasya jñānahetvatiriktadoṣajanyatvena
<lb/>dṛṣṭāntatā na syādatastaduktiḥ | pratisādhanaṃ sādhyābhāvasādhakaṃ hetvantaram |
<lb/>tadrūpeṇa graheṇa grastamudayanoktamanumānam | tathā ca satpratipakṣa ityāśayaḥ |
<lb/><hi rend="bold">doṣābhāvasyāprameti |</hi> yathā ghaṭaṃ prati niyatapūrvavṛttyapi daṇḍatvaṃ daṇḍarūpaṃ ca
<lb/>na ghaṭakāraṇamucyate | tasya kāraṇatvābhāve kutaḥ pūrvavṛttitvaniyama iti cedda-
<lb/>ṇḍasya ghaṭakāraṇatvenābhimatasya daṇḍatvena rūpeṇa ca vināvasthātumaśakyatvāt |
<lb/>atastadanyathāsiddham | tathā pramājñānaṃ prati niyatapūrvavṛttirapi doṣābhāvo na
<lb/>pramājñānakāraṇam | tasya pūrvavṛttitvaniyamastu doṣasyāpramāhetutvena doṣasattve
<pb n="284"/>
<lb/>pramotpattirna syāditi | tathā ca pramājñānasthale niyatapūrvavṛttinā doṣābhāvenā-
<lb/>pramājñānasya pratibandhaḥ kṛta ityeva na tu tasya kaścana pramājñānotpādanopayogī
<lb/>vyāpāraḥ | tathā ca doṣābhāvasya pramājñānaṃ prati na kāraṇatvaṃ kiṃ tvanyathāsi-
<lb/>ddhatvamiti | nanu pramājñānaṃ prati guṇasya kāraṇatvānaṅgīkāre kṛtaṃ guṇe-
<lb/>netyata āha — <hi rend="bold">tasmāditi |</hi> guṇebhyo hi doṣāṇāmabhāvo jāyate | doṣābhā-
<lb/>vācca saṃśayaviparyayayorasaṃbhavena dviprakārakamapyaprāmāṇyaṃ notpadyate | aprāmā-
<lb/>ṇyābhāve cotsargabhūtaṃ prāmāṇyamanapoditameva bhavati | apavādābhāva utsarga-
<lb/>vyavasthiteḥ | tenotsargo nayoditaḥ iti pāṭhepavādābhāve utsargo nayenaiva
<lb/>svabhāvata evodito bhavati na tu tadudayārthaṃ kasyacidapekṣetyarthaḥ | etanmūlaka eva
<lb/>guṇasya doṣābhāvasya vā prāmāṇyaṃ prati hetutvamiti bhramonyeṣāmiti bhāvaḥ |
</p>
<p>evaṃ prāmāṇyasyotpattau svatastvamabhidhāya jñaptāvapi svatastvaṃ sādhayati —
<lb/><hi rend="bold">tatheti |</hi> pramājñaptiḥ prāmāṇyasya jñānam | prāmāṇyāśrayībhūtaṃ jñānaṃ yayā sādha-
<lb/>nasāmagryā jñāyate tayaiva tadgataṃ prāmāṇyaṃ jñāyate na tu tatotiriktasyānumānāde-
<lb/>rapekṣeti bhāvaḥ | <hi rend="bold">tadupapatteriti |</hi> saṃśayopapatterityarthaḥ | tathā ca prāmāṇyajñānaṃ
<lb/>prati doṣādayaḥ pratibandhakā iti tātparyam | <hi rend="bold">tāvakam |</hi> tvadīyam | prāgukta-
<lb/>(da. 12 paṃ. 250) mudayanaproktaṃ prāmāṇyaṃ parata iti | <hi rend="bold">anaikāntikateti |</hi>
<lb/>prāmāṇyasya parato grāhyatvaniyamastvadabhimato vyabhicarita ityarthaḥ | <hi rend="bold">dura-
<lb/>vasthā syāditi |</hi> tathā ca svataḥprāmāṇyameva svīkāryamiti bhāvaḥ | kiṃ ca
<lb/>suvarṇarajatādīṣṭasādhanavastudarśane dṛṣṭamātra eva tadānayanārthaṃ sadyo dhāvati |
<lb/>na tu madhyenumānādinā tādṛśajñānaprāmāṇyaniścayaḥ kriyamāṇonubhūyate |
<lb/>parataḥ prāmāṇye tu jhaṭiti pravṛttirna syāt |
</p>
<pb n="285"/>
<p>naiyāyikāstu na sarvatra pravṛttirjñānaprāmāṇyaniścayamapekṣate | kiṃ tu tādṛśa-
<lb/>sthale prāmāṇyaniścayaṃ vinaiva pravṛttiḥ | anubhavopi tathaivetyāhuḥ | tadetanmata-
<lb/>manūdya dūṣayati — <hi rend="bold">yadatreti | tatprācuryaṃ ceti |</hi> pravṛttiprācuryaṃ kartṛbhūtamicchā-
<lb/>prācuryamapekṣate | yathāyathecchā balavatī syāttathā tathā tadanusāreṇa pravṛttirapi
<lb/>balavatī bhavati | śaighryeṇeti yāvat | <hi rend="bold">iṣṭasādhanatājñānamiti |</hi> apekṣata iti
<lb/>saṃbadhyate | evamagrepyapekṣata ityasya saṃbandho bodhyaḥ | <hi rend="bold">nirvicikitsā |</hi>
<lb/>saṃśayarahitā | niściteti yāvat | yadi saṃśayājjāyamānāyāḥ pravṛtterekamapyudā-
<lb/>haraṇaṃ niścitaṃ bhavettarhi sarvatra tathātvasaṃbhavātprāmāṇyaniścayo vṛthā syāt | tathā
<lb/>ca na saṃśayātkvacidapi pravṛttiḥ | aniścite vastuni sattvasyaiva durlabhatvāt |
<lb/><hi rend="bold">tasmāditi |</hi> sadvastubodhakatvena buddheḥ prāmāṇyam | arthasya śuktyāderyadanyathātvaṃ
<lb/>rajjatarūpeṇāvabhāsanaṃ taddhetoḥ sakāśādutpannaṃ yaddoṣajñānaṃ tasmāttatprāmāṇyamapo-
<lb/>dyata ityarthaḥ |
</p>
<p><hi rend="bold">vidhyarthavādeti |</hi> tatrājñātārthajñāpako vedabhāgo vidhiḥ | yathāgnihotraṃ juhu-
<note>12|276 — apalapataḥ <foreign xml:lang="en">for</foreign> upetya <foreign xml:lang="en">D.</foreign></note>
<note>12|285 — atha <foreign xml:lang="en">for</foreign> artha <foreign xml:lang="en">D.</foreign></note>
<pb n="286"/>
<lb/>yātsvargakāmaḥ | ayaṃ ca mānāntareṇāprāptasvargaprayojanavaddhomaṃ vidhatte | agniho-
<lb/>trahomena svargaṃ bhāvayediti vākyārthaḥ | prāśastyanindānyataraparaṃ vākyamarthavādaḥ |
<lb/>yathā vāyurvai kṣepiṣṭhā devatā (tai. saṃ. 2 | 1 | 1) iti | ayaṃ cārthavādo vāyude-
<lb/>vatāstutidvārā vāyavyaṃ śvetamālabheta (tai. saṃ. 2 | 1 | 1) iti vidheḥ prāśastyaṃ
<lb/>bodhayati | yathā ca sorodīttadrudrasya rudratvam (tai. saṃ. 1 | 5 | 1) iti | ayaṃ
<lb/>cārthavādo rodanādrajatotpattibodhanadvārā barhiṣi rajataṃ na deyamiti niṣedhopayo-
<lb/>ginīṃ rajatanindāṃ bodhayati | prayogasamavetārthasmārako vedabhāgo mantraḥ | yathā
<lb/>syonaṃ te sadanaṃ kṛṇomi (tai. brā. 3 | 6) iti | puroḍāśasya sukhakarāsanakaraṇa-
<lb/>rūpārthaprakāśanadvārāsya yajñādikarmaṇyupayogaḥ | arthaśca mantraireva smartavyo na prakā-
<lb/>rāntareṇeti niyamāśrayaṇānmantrāmnānaṃ na vyartham | udbhidā yajetetyādāvudbhidā-
<lb/>dayaḥ śabdā yāgaviśeṣanāmadheyabhūtāḥ | <hi rend="bold">bhāvanāmabhidhatta iti |</hi> tapratyayo hi
<lb/>pāṇininā vidhyarthakatvena vidhīyate | vidhiśca śābdī bhāvanaiveti kumārilabhaṭṭā-
<lb/>cāryamatam | ārthī bhāvanāpi tapratyayavācyaiva | bhāvanādvayasvarūpaṃ tayoḥ saṃba-
<lb/>ndhaśca prāguktaḥ (pṛ. 264 pa. 24) | yajetetyatra prakṛtiryajadhātuḥ | tadartho yāgaḥ |
<lb/>tādṛśayāgaviṣayiṇī pravṛttirārthī bhāvanā | tādṛśārthabhāvanāphalikā śābdī
<lb/>bhāvanā śrutikartṛkapreraṇārūpetyarthaḥ | <hi rend="bold">siddhe vyutpattimiti |</hi> itthaṃ hi prabhā-
<lb/>karagurūṇāṃ matam | vṛddhavyavahāro hi śaktigrāhakaśiromaṇibhūtaḥ | tasmājjāya-
<lb/>māno gavādipadānāṃ śaktigrahaḥ kāryānvita eva gavādyarthe na tu kevale | nāpī-
<lb/>tarānvitamātre | vidhiviṣayabhūtānayanakriyānvitāṃ gāṃ dṛṣṭvaiva śaktigrahasya
<lb/>jāyamānatvāt | vidhiśca na śābdī bhāvanā | kiṃ tu niyogaḥ | kasyacitkvaci-
<lb/>tkarmaṇi viniyoga iti yāvat | tādṛśavidhiviṣayībhūtānayanakriyāyāṃ nīdhātoḥ
<lb/>śaktiḥ | tādṛśānayanakriyānviteṣu gavādyartheṣu gavādipadānāṃ śaktiḥ | tathā ca
<lb/>sarveṣāṃ padānāṃ kāryānviterthe śaktiḥ siddhā | siddhavākyeṣu tu kāryāṃśā-
<lb/>bhāvena sarvatrāgatyā lakṣaṇāśrayaṇīyā bhavatu nāmeti | paraṃ tvetatkumārilabhaṭṭā-
<lb/>cāryā na sahante | prathamataḥ kāryānvite śaktigrahepi paścātkāryāṃśatyāga eva |
<lb/>sarvatra siddhavākyeṣu lakṣaṇāśrayaṇaṃ tu kliṣṭam | agatyā svīkartavyetyapi na |
<lb/>tajjñānāmapi siddhavākyeṣu sarvatra lakṣaṇāyā buddhāvanārohāt | lakṣaṇāhetormukhyā-
<lb/>rthabādhāderapyananubhavāt | kāryāṃśatyāgavatpaścādanvayāṃśasyāpi tyāga eva |
<lb/>ākāṅkṣāyogyatādivaśena tadupasthityā tasyānyalabhyatvāt | ananyalabhyasyaiva
<lb/>śabdārthatvāditi | <hi rend="bold">abhihiteti |</hi> anvayāṃśarahitā eva śabdaiḥ svārthā abhidhī-
<pb n="287"/>
<lb/>yante | abhihitānāṃ ca teṣāmākāṅkṣādivaśādanvayo bhavatītyevaṃvādināmi-
<lb/>tyarthaḥ | <hi rend="bold">niyogamiti |</hi> tapratyayobhidhatte iti saṃbadhyate | <hi rend="bold">anviteti |</hi>
<lb/>anvitamevārthaṃ śabdobhidhatta iti vādināmityarthaḥ ||
</p>
<trailer>iti sarvadarśanasaṃgrahavyākhyāyāṃ darśanāṅkurābhidhāyāṃ jaiminidarśanaṃ samāptam ||</trailer>
</div>
<div n="13">
<pb n="288"/>
<p><hi rend="bold">prakṛtibhāga iti |</hi> yasmātpratyayo vidhīyate sa prakṛtibhāgaḥ | yathā rāmaḥ
<lb/>iti pade rāmeti prakṛtiḥ | visargaḥ pratyayaḥ | rāmeti prātipadike ca ramadhātuḥ
<lb/>prakṛtiḥ | akāraḥ pratyayaḥ | evaṃ kriyāpadepyūhyam | <hi rend="bold">pīteti |</hi> patañjalinā
<lb/>proktaṃ pātañjalaṃ vyākaraṇamahābhāṣyam | tadrūpaṃ jalaṃ yaiḥ pītaṃ teṣāṃ kṛtavyākaraṇa-
<lb/>mahābhāṣyādhyayanānāmityarthaḥ | <hi rend="bold">mahābhāṣyakārasyeti |</hi> etacca vākyaṃ yadyapi
<lb/>bhagavatā patañjalinā vyākhyātaṃ tathāpi tadanyasyeti na bhramitavyam | kiṃ tu
<lb/>svasyaiva vākyaṃ svenaiva vyākhyātam | tathā ca bhāṣyalakṣaṇam —
</p>
<p><lg><l>sūtrārtho varṇyate yatra vākyaiḥ sūtrānusāribhiḥ |</l>
<l>svapadāni ca varṇyante bhāṣyaṃ bhāṣyavido viduḥ ||</l></lg> iti |
<lb/>kaiyaṭenāpi tatraivamuktam — svavākyaṃ vyākhyātuṃ tadavayavamathaśabdaṃ tāvadvyācaṣṭa
<lb/>iti | <hi rend="bold">prastūyate na veti |</hi> prastūyate prārabhyate | śabdānuśāsanamityetāvaduktau
<lb/>vākyaparipūrtisaṃpādanāyānvayayogyakriyāpadamavaśyamadhyāhāryaṃ bhavati | tacca
<lb/>kiṃ prastūyate ityatha vānyatkiṃcitstūyata ityādikamiti saṃdeho bhavati | atha-
<lb/>śabdaprayoge tu tasya prārambhārthakatvāttadānuguṇyena prastūyata ityasyaiva kriyāpadasyā-
<lb/>dhyāhāro bhavati | yadyapi stūyata ityādyadhyāhāreṇa vākyaparipūrtiranvayaśca saṃbhavati
<lb/>tathāpyathaśabdārthatvena prārambhaṇakriyātropasthitā bhavati na tu stavanādiketi na
<lb/>tadvācakakriyāpadādhyāhāraḥ | śabdānuśāsanaśabdasya vyutpattipradarśanapūrvakaṃ tasya
<lb/>vyākaraṇārthakatvaṃ sādhayati — <hi rend="bold">anena hīti |</hi> śabdā anuśiṣyanteneneti
<pb n="289"/>
<lb/>śabdānuśāsanaṃ vyākaraṇaśāstram | <hi rend="bold">tadupakāriṇa iti |</hi> arthaprakāśanadvāreti
<lb/>bhāvaḥ | vṛddhavyavahārādibhiḥ śaktigrāhakapramāṇairloke śabdaśaktimavadhārya tada-
<lb/>nusāreṇa
</p>
<p><lg><l>lokāvagatasāmarthyaḥ śabdo vedepi bodhakaḥ |</l></lg>
<lb/>iti nyāyena vaidikaśabdārthabodhane pravṛtteḥ | lokāvalokitāṃ padaśaktiṃ padā-
<lb/>rthayogyatāṃ ca svīkṛtyaiva vedasya pracārāt |
</p>
<p><hi rend="bold">paryanuyuñjata iti |</hi> paryanuyogaḥ praśnaḥ | pṛcchantītyarthaḥ | itthaṃ hi
<lb/>praṣṭurabhiprāyaḥ — kartṛkarmaṇorubhayoḥ prasaṅge karmaṇi ṣaṣṭhī bhavatītyubhayaprāptāviti
<lb/>sūtrārthaḥ | yadyapyatha śabdānuśāsanamiti vākye śabdasya karmaṇa evopādānaṃ na tu
<lb/>karturācāryasya tathāpi dhātoḥ sakarmakatvenobhayoḥ kartṛkarmaṇoḥ prasaṅgostyevetya-
<lb/>nena sūtreṇa śabdānāmiti karmaṇi ṣaṣṭhī | tasyāṃ ca satyāṃ karmaṇi ca (pā. sū.
<lb/>2 | 2 | 14) iti sūtreṇa samāso niṣidhyate | tatra caśabdasyetiśabdārthakatvātka-
<lb/>rmaṇīti śabdamuccārya vihitā ṣaṣṭhītyartho labhyate | sā cobhayaprāptau karmaṇīti
<lb/>sūtreṇa vihitā | tathā caitatsūtreṇa yatra ṣaṣṭhī tatra tadantasya na ṣaṣṭhītatpuruṣa-
<lb/>samāsa iti karmaṇi ceti sūtrasyārthaḥ | tathā ca śabdānāmanuśāsanamiti
<lb/>vyastaṃ prayoktavyaṃ na tu samastamiti | <hi rend="bold">yasminniti |</hi> ayaṃ bhāvaḥ — ubhayaprāptā-
<lb/>viti sūtre kartṛkarmaṇoḥ kṛti (pā. sū. 2 | 3 | 65) iti pūrvasūtrātkṛtītyanuvartate |
<lb/>tasyobhayaprāptāviti viśeṣaṇam | ubhayoḥ prāptiryasminkṛtpratyaye iti vyadhikaraṇa-
<lb/>bahuvrīhiḥ | kartṛkarmaṇorubhayorarthayoḥ ṣaṣṭhyāḥ prāptiścobhayoḥ prayoge satyeva saṃbha-
<lb/>vati | tathā ca yatra tātparyārthānusāreṇāvaśyaka ubhayoḥ prayogastatrobhayorarthayoḥ
<pb n="290"/>
<lb/>ṣaṣṭhyāḥ prāptau karmaṇyeva ṣaṣṭhī na tu kartarītyanena sūtreṇa niyamyate | āścaryo gavā-
<lb/>mityudāharaṇam | tatra hyāścaryaṃ pratipādyam | tacca yadyaśikṣito dogdhā durdohā
<lb/>gāvaśca dogdhavyāstadaiva nirvahati nānyathā | atastatrāgopeneti kartṛpadamavaśyaṃ
<lb/>prayoktavyaṃ bhavati | ataḥ kartṛkarmaṇorviśiṣyopādānādastyubhayaprāptiḥ | <hi rend="bold">idhmeti |</hi>
<lb/>karmaṣaṣṭhyantedhmaśabdasya pravraścanaśabdena saha ṣaṣṭhītatpuruṣaḥ | evaṃ palāśaśātana-
<lb/>śabdopi | athobhayaprāptāviti sūtre bahuvrīhibalādubhayoḥ prayoga ityarthalābhe-
<lb/>pyāvaśyakatvārthe na pramāṇam | tathā cānāvaśyakasthalepi dvayoḥ prayoge sati
<lb/>tasya pravṛttiriti mataṃ tadātrācāryapadādhyāhāreṇobhayaprāptisattvādasya pravṛttau
<lb/>samāsānupapattiriti cet — tatra samādhānāntaramāha — <hi rend="bold">kartaryapīti |</hi> apinā
<lb/>karmaṇi | <hi rend="bold">kecidaviśeṣeṇeti |</hi> ubhayaprāptāviti niyamasyāpavādabhūtaṃ vacanaṃ tatra
<lb/>paṭhyate — strīpratyayayorakākārayornāyaṃ niyama iti | bhedikā bibhitsā vā
<lb/>rudrasya jagata ityudāharaṇam | bhediketyatra bhidadhātorbhāve akapratyayaḥ |
<lb/>bibhitsetyatra bibhitseti sanpratyayāntādbhidadhātorbhāve akārapratyayaḥ | anayośca
<lb/>striyāṃ ktin (pā0 sū. 3 | 3 | 94) ityadhikāre vihitatvātstrīpratyayatvam | atra
<lb/>karmaṇyeveti niyamābhāvājjagata iti karmaṇi rudrasyeti kartari ca ṣaṣṭhī bhavati |
<lb/>apavādabhūtaṃ dvitīyaṃ vacanaṃ ca śeṣe vibhāṣeti | strīpratyaya iti saṃbadhyate | akā-
<lb/>kāravyatiriktastrīpratyayepyubhayaprāptāviti niyamo nāsti | dvayorapi ṣaṣṭhī | tatra ka-
<lb/>rtari ṣaṣṭhī vikalpena bhavatītyarthaḥ | vicitrā jagataḥ kṛtirharerhariṇā vetyudāharaṇam |
<lb/>atra dvitīyavacane strīpratyaya ityasya saṃbandhaṃ kecinna kurvanti | kiṃ tvaviśeṣeṇā-
<lb/>kākāravyatirikte bhāvapratyayamātre vikalpaṃ vadantaḥ śabdānāmanuśāsanamācārye-
<lb/>ṇācāryasya vetyatra kartṛvācakādācāryapadātṣaṣṭhīvikalpamicchanti | tathā cobhaya-
<lb/>prāptāviti niyamāprāptyā samāsaniṣedho na bhavati | <hi rend="bold">atha veti |</hi> ṣaṣṭhī śeṣe
<pb n="291"/>
<lb/>(pā0 sū. 2 | 3 | 50) iti hi sūtram | kārakaprātipadikārthavyatiriktaḥ
<lb/>svasvāmibhāvādiḥ saṃbandhaḥ śeṣastatra ṣaṣṭhī bhavatīti tadarthaḥ | yathā rājñaḥ puruṣa
<lb/>iti | vastutaḥ karmādīnāmapi karmatvādibhiravivakṣāyāmanena ṣaṣṭhī yathā grāmasya
<lb/>gacchatīti | iyameva śeṣalakṣaṇā ṣaṣṭhīti vyavahriyate | tathā cātra śabdasya
<lb/>karmatvenāvivakṣayobhayaprāptāviti niyamāpravṛttyā na samāsaniṣedhaḥ | <hi rend="bold">ānartha-
<lb/>kyamiti |</hi> satyapi samāsaniṣedhavidhāyake śāstre gavāṃ doha ityatra yadi
<lb/>karmatvasyāvivakṣayā gavāmiti śeṣe ṣaṣṭhī kriyate tarhi samāse godoha
<lb/>iti prāpnotyeveti kiṃ samāsaniṣedheneti | <hi rend="bold">svaracintāyāmiti | godoha</hi>
<lb/>ityatra śeṣaṣaṣṭhyā samāse samāsasya (pā0 sū. 6 | 1 | 223) iti sūtreṇānto-
<lb/>dātto bhavati | etadapavādabhūtaṃ gatikārakopapadātkṛt (pā0 sū. 6 | 2 | 139)
<lb/>iti tu na pravartate | pūrvapadasya gatyādyanyatamatvābhāvāt | satopi karma-
<lb/>kārakasya goḥ karmatvenāvivakṣitatvāt | gateḥ kārakādupapadācca parībhūtasya
<lb/>kṛdantasyottarapadasya prakṛtisvaro bhavatīti tadarthaḥ | samāsaniṣedhābhāve tu
<lb/>karmaṣaṣṭhyantasyāpi gopadasya dohaśabdena saha samāsaḥ syāt | tatra ca pūrva-
<lb/>padasya kārakatvādanena sūtreṇa doha ityuttarapadasya prakṛtisvaraḥ syāt | doha
<lb/>iti ghañpratyayāntaṃ ñityādirnityam (pā0 sū. 6 | 1 | 197) iti sūtre-
<lb/>ṇādyudāttam | gatikārakopapadātkṛditi prakṛtisvareṇa tasyaivāvasthāne go-
<lb/>dohaḥ! iti madhyodāttaṃ samastaṃ padaṃ syāt | tacca neṣyate | ataḥ samāsa-
<lb/>niṣedha āvaśyakaḥ | <hi rend="bold">yatheṣṭamiti |</hi> lokairvākyaprayogakāle prāyaḥ svarānādara-
<lb/>ṇāt | <hi rend="bold">viśeṣoktiriti |</hi> svaraviśeṣamātroddeśena kṛtāta eva laukikaśabdeṣva-
<lb/>nupayuktā samāsaniṣedhaśāstrādikā viśeṣoktirvaidikeṣu śabdeṣu pravartatām |
<lb/>anena prakāreṇaiva teṣāṃ sūtrāṇāṃ sāphalyaṃ bhavati | yatosau pāṇinistṛjakābhyāṃ
<lb/>kartari (pā0 sū. 2 | 2 | 15) iti samāsaniṣedhaṃ kurvannapi svayameva janikartuḥ
<lb/>(pā0 sū. 1 | 4 | 30) tatprayojakaḥ (pā0 sū. 1 | 4 | 55) ityevaṃ samastaṃ
<pb n="292"/>
<lb/>padaṃ nirdiśati | evaṃ nirdiśanpāṇiniḥ samāsaniṣedhaśāstrāṇi na tādṛśasthale
<lb/>samastapadasyāsādhutvabodhanārthaṃ kṛtāni kiṃ tu kevalaṃ svaraviśeṣasiddhyarthameveti
<lb/>dhvanayati |
</p>
<p>śaṅkate — <hi rend="bold">tasyārthasyeti |</hi> vyākaraṇarūpasyārthasya vyākaraṇaśabdādyathā śīghraṃ
<lb/>pratipattirbhavenna tathā śabdānuśāsanaśabdāditi vilambenārthopasthāpakamadhikākṣaraṃ
<lb/>ca śabdānuśāsanamiti nirarthakamabhihitamiti śaṅkāśayaḥ | <hi rend="bold">tadīyeti |</hi>
<lb/>vyākaraṇaśāstrasya hi vaidikaśabdārthabodhakatvena vedāṅgatvam | sa ca vyākaraṇa-
<lb/>śāstragataḥ śabdārthabodhakatvarūpo dharmaḥ śabdānuśāsanaśabdātpratīyate na vyāka-
<lb/>raṇaśabdamātrāt | śabdānāmidaṃ vyākaraṇamiti nirṇayasya tāvanmātrādalā-
<lb/>bhāt | <hi rend="bold">anupapatteriti |</hi> vidhivaśātṣaḍaṅgavedādhyayane pravṛttirbhavatu nāma |
<lb/>paraṃ tu yāvadvyākaraṇasya vedāṅgatvaṃ nāvagataṃ tāvattatra pravṛttirdurlabhaiva bhavediti
<lb/>bhāvaḥ | <hi rend="bold">tarhīti |</hi> saṃskāraḥ prakṛtipratyayavyutpādanam | pratyavāyaḥ pāpam |
<lb/>anadhītavyākaraṇaśāstrāṇāṃ prakṛtipratyayavyutpādanapūrvakaṃ śabdārthajñānābhāvena te
<pb n="293"/>
<lb/>kadācidaśvaśabdasthāne asvaśabdamityevamapaśabdānapi prayuñjīran | apaśabdapra-
<lb/>yogācca teṣāṃ pāpabhāktvaṃ syāt | <hi rend="bold">prāyaścittīyāmiti |</hi>
</p>
<p><lg><l>prāyaḥ pāpamiti proktaṃ cittaṃ tasya viśodhanam |</l></lg>
<lb/>prāyaścittaśabdāttasmai hitam (pā0 sū. 5 | 1 | 5) iti sūtreṇa prāyaścittāya
<lb/>hitamityarthe chapratyayaḥ | prāyaścittamastyasyāmityarthe tadasya tadasminsyāditi
<lb/>(pā0 sū0 5 | 1 | 16) iti sūtreṇa vā | sārasvatīṃ sarasvatīdevatākām |
<lb/>apaśabdaprayogajanyapātakanirasanāya hīyaṃ sārasvatīṣṭirvidhīyate |
</p>
<p><hi rend="bold">pratipadapāṭha iti |</hi> rāmakṛṣṇādyekaikaṃ padaṃ paṭhitvā tasya sādhutvaṃ bodhanīya-
<lb/>mityarthaḥ | <hi rend="bold">śabdānāṃ śabdapārāyaṇamiti |</hi> vyākaraṇaśāstrarūperthe śabdapā-
<lb/>rāyaṇaśabdo yogarūḍhaḥ | yadyapyanenaiva gamyamānatvātpunaḥ śabdānāmityanupādeyaṃ
<lb/>tathāpi pratipadapāṭhavihitānāmiti viśeṣaṇābhidhānāya taduktiḥ | yathā —
</p>
<p><lg><l>nirvātapadmodarasodarābhyāṃ vilocanābhyāmavalokayantī |</l></lg> (kā. pradī. u. 7)
<lb/>ityatra vilocanābhyāmityuktirnirvātetyādiviśeṣaṇadānāyaiva kṛtā tadvat |
<lb/><hi rend="bold">pārāvāptiḥ |</hi> pārasyāntasyāvāptiḥ prāptiḥ | <hi rend="bold">adhītīti |</hi> adhītirguroḥ sakā-
<lb/>śādgrahaṇam | bodhaḥ punaḥ punarabhyāsena taccintanam | ācaraṇaṃ yajñādau tathānu-
<pb n="294"/>
<lb/>ṣṭhānam | pracāraṇaṃ śiṣyebhyodhyāpanam | śaṅkāmupasaṃharati — <hi rend="bold">tasmāditi |</hi>
<lb/>upāyasya pratipadapāṭhasyāsaṃbhavādityāśayaḥ | samādhatte — <hi rend="bold">maivamiti |</hi> śabda-
<lb/>pratipattiḥ śabdārthajñānam | tasya pratipadapāṭhaḥ kāraṇamiti kāryakāraṇabhāvo
<lb/>niścitaścettadā kāraṇāsaṃbhavātkāryasyāsiddhirāpādanīyā syāt | na tu tathā
<lb/>kāryakāraṇabhāvosmābhiḥ svīkriyata iti bhāvaḥ | tarhi śabdārthajñāne ka upāya
<lb/>iti cettatrāha — <hi rend="bold">prakṛtyādīti | karmaṇyaṇiti |</hi> idaṃ sāmānyalakṣaṇam |
<lb/>karmavācaka upapade dhātoraṇpratyayo bhavatīti sūtrārthaḥ | kumbhaṃ karotīti
<lb/>kumbhakāraḥ | kāṇḍaṃ lunātīti kāṇḍalāvaḥ | kumbheti karmavācaka upapade kṛdhā-
<lb/>toraṇpratyaye ṇakārasyetsaṃjñāyāṃ lope cāco ñṇiti (pā0 sū. 7 | 2 | 115)
<lb/>iti sūtreṇa vṛddhau satyāṃ kumbhakāra iti lakṣyaṃ sidhyati | tadvadeva kāṇḍalāva
<lb/>iti | evamekenānena śāstreṇānekāni lakṣyāṇi sidhyanti | <hi rend="bold">ātonupasarge
<lb/>ka iti |</hi> idaṃ viśeṣalakṣaṇaṃ pūrvasya sāmānyalakṣaṇasyāpavādabhūtam | prādyupasa-
<lb/>rgarahite karmavācaka upapade satyākārāntāddhātoḥ kapratyayo bhavatīti sūtrārthaḥ |
<lb/>dhānyaṃ dadātīti dhānyadaḥ | dhanaṃ dadātīti dhanadaḥ | atra karmaṇyaṇiti sāmā-
<lb/>nyalakṣaṇasya na pravṛttiḥ | tadapavādabhūtasyāsya viśeṣalakṣaṇasya pravṛtteḥ | evama-
<lb/>nena laghubhūtenopāyena sakalaśabdānāṃ prakṛtipratyayavibhāgavyutpādanapūrvakamarthajñānaṃ
<lb/>bhavati | kathaṃ tarhi bṛhaspatirindrāya (da0 13 pa0 66) ityādinā śabdā-
<lb/>nuśāsanasyāśakyatvamucyata iti cettatrāha — <hi rend="bold">bṛhaspatiriti |</hi>
</p>
<pb n="295"/>
<p><hi rend="bold">pradhānaṃ ceti |</hi> vākyārthajñānakāraṇībhūtasya padapadārthajñānasya vyākaraṇā-
<lb/>dhīnatvāditi bhāvaḥ | <hi rend="bold">phalavāniti |</hi> phalaśabdena vākyārthajñānaṃ vivakṣyate |
<lb/><hi rend="bold">taduktamiti |</hi> vākyapadīye hariṇeti śeṣaḥ | <hi rend="bold">āsannamiti |</hi> tasya vedākhyasya
<lb/>brahmaṇa idaṃ vyākaraṇamāsannaṃ saṃnikṛṣṭataram | sādhutvapratipattiphalakasya svarūpa-
<lb/>saṃskārasya sākṣādupakārakatvāt | tapasāṃ cāndrāyaṇādīnāṃ madhya idamuttamaṃ
<lb/>tapaḥ | dṛṣṭaphalahetutvāt | budhā vedānāṃ mukhyamaṅgaṃ vyākaraṇamāhurityarthaḥ |
<lb/><hi rend="bold">rakṣoheti |</hi> prayojanaśabdena prayojakaṃ phalaṃ cocyate | tatrāgamaḥ prayojakaḥ |
<lb/>rakṣādīni catvāri phalāni | āgamo yathā — brāhmaṇena niṣkāraṇo dharmaḥ ṣaḍaṅgo
<lb/>vedodhyeyo jñeyaśceti | śrutireṣeti haradattādayaḥ | smṛtiriti tu bhaṭṭācāryāḥ |
<lb/>tanmata āgamapadenāgamamūlakatvātsmṛterapi grahaṇaṃ bodhyam | kāryatenuṣṭhāpyate-
<lb/>neneti kāraṇaṃ phalam | niṣkāraṇo dṛṣṭaphalābhisaṃdhirahito nitya ityarthaḥ | rakṣā
<lb/>vedasaṃrakṣaṇam | laukike prayoge kvāpyadṛṣṭāni rūpāṇi veda upalabhyante — devā
<lb/>iti prayoktavye devāsa iti | ājjaserasuk (pā0 sū. 7 | 1 | 50) iti
<lb/>sūtreṇāsugāgamaḥ | devairiti prayoktavye devebhiriti | bahulaṃ chandasi (pā0 sū.
<lb/>7 | 1 | 10) iti sūtreṇaisādeśābhāvaḥ | ātmaneti prayoktavye tmaneti | mantre-
<lb/>ṣvāṅyāderātmanaḥ (pā0 sū0 6 | 4 | 141) iti sūtreṇākārasya lopaḥ |
<lb/>etānyadṛṣṭapūrvāṇi rūpāṇyupalabhya vyākaraṇānabhijñaḥ kadācidbhrameṇa prāmādika-
<lb/>tvaśaṅkayā pāṭhāntaraṃ kalpayet | tathā cānupūrvībhaṅgaḥ syāt | vyākaraṇaśāstrajño
<lb/>hi teṣāṃ rūpāṇāṃ sādhutvaṃ paśyanvedānupūrvīṃ saṃrakṣati | ūho nāma vaidikaśabdānāṃ
<lb/>tattaddevatāliṅgādyanusāreṇa vipariṇāmaḥ | agneye juṣṭam (tai. saṃ. 1 | 1 | 4)
<lb/>iti mantro vede paṭhyate | yatra ca sūryo devatā tatra tadanusāreṇa sūryāya
<lb/>juṣṭamiti mantraḥ kalpanīyaḥ | evaṃ liṅgavacanabhedepyūhyam | vaiyākaraṇa eva cohaṃ
<lb/>kartuṃ śaknoti | laghuśabdena lāghavamucyate | vaiyākaraṇo hi śabdānāṃ prakṛtipra-
<lb/>tyayavibhāgaṃ jñātvā pratipadapāṭhāpekṣayā lāghavena śabdārthaṃ jānāti | asaṃdehaḥ
<lb/>saṃdehābhāvaḥ | yathā sthūlapṛṣatīmanaḍvāhīmālabheta iti śrūyate | anaḍvāhī
<lb/>gauḥ | tadviśeṣaṇaṃ sthūlapṛṣatīti | tatra karmadhārayo bahuvrīhirveti saṃdehaḥ |
<pb n="296"/>
<lb/>karmadhāraye sthūlā cāsau pṛṣatī ceti vigrahaḥ | gavāṃ śarīre dṛśya-
<lb/>mānā bindavaḥ pṛṣacchabdenocyante | atra tu lakṣaṇayā pṛṣadvatītyarthaḥ | tathā
<lb/>ca bindavaḥ sthūlāḥ kṛśā vā kathamapi santu | gauḥ sthūlā bindumatī
<lb/>cāpekṣitā bhavati | bahuvrīhau tu sthūlāni pṛṣanti yasyāmiti vigrahaḥ | atra
<lb/>tu gauḥ sthūlā kṛśā vā yathātathāstu | bindūnāṃ tu sthaulyamapekṣitaṃ bhavati | tathā
<lb/>ca kīdṛśī gaurgrāhyeti saṃdehe vaiyākaraṇaḥ sthū_lapṛ!ṣatīmiti pūrvapadāntodāttaṃ
<lb/>dṛṣṭvā bahuvrīhirayamiti niścinoti | sthūleti pūrvapadasya bahuvrīhau prakṛtyā pūrva-
<lb/>padam (pā0 sū. 6 | 2 | 1) iti sūtreṇa prakṛtisvaraḥ | karmadhāraye tu samāsasya
<lb/>(pā0 sū. 6 | 1 | 223) iti sūtreṇāntodāttaṃ sthū_la_pṛ_ṣa_tīmiti padaṃ syāt |
</p>
<p><hi rend="bold">śāstrapūrvaka iti |</hi> vyākaraṇaśāstrajñānapūrvakaṃ yaḥ śabdānprayuṅkte sobhyu-
<lb/>dayena yujyate | yathā yośvamedhena yajate ya u cainamevaṃ veda (tai. brā. 3 | 1 | 7)
<lb/>ityatra vedeti śabdoktyā jñānapūrvakamanuṣṭhitādagniṣṭomayāgātphalaṃ prāpyata ityuktaṃ
<lb/>tadvat | veda jānāti | samyagjñātaḥ prakṛtipratyayavibhāgajñānapūrvakaṃ śāstrādava-
<lb/>gataḥ | <hi rend="bold">kāmadhugiti |</hi> kāmāndogdhīti kāmadhuk | yatheṣṭaphalaprada ityarthaḥ |
<lb/><hi rend="bold">nākamiti |</hi> nākaḥ svargalokaḥ | baddhāḥ prakṛtipratyayavibhāgajñānapūrvakārthāva-
<lb/>gamena sajjībhūtā ye vāgrūpā rathāste ca suprayuktāścet — taiḥ sādhanabhūtaiḥ pravaktāra
<lb/>iṣṭaṃ sukhaṃ yatra tādṛśaṃ svargalokaṃ prayānti | ye cāvaiyākaraṇāḥ saṃskārarāhityā-
<lb/>ccikkenāvyaktaśabdena mitaṃ tulyaṃ yathā tathā bhāṣante te pādairmārgaṃ kaṣantastāḍayantaḥ
<lb/>santo yānti | na teṣāṃ ratheneva śīghraṃ sukhakaraṃ ca gamanaṃ bhavatīti bhāvaḥ |
<note>13|96 — acīkramata <foreign xml:lang="en">for</foreign> cikvamita <foreign xml:lang="en">A.</foreign></note>
<pb n="297"/>
<lb/><hi rend="bold">catvārīti |</hi> śṛṅgā śṛṅgāṇi | trayo asyetyatra hastāso asyetyatra ca prakṛtyāntaḥ-
<lb/>pādam (pā0 sū. 6 | 1 | 115) iti prakṛtibhāvaḥ | śīrṣaśabdo'kārānto
<lb/>napuṃsakaḥ | hastāso hastāḥ | maho mahān | mahyate pūjyata iti mahaḥ | ghañarthe
<lb/>kavidhānamiti karmaṇi kapratyayaḥ | martyānityatra nakārasya dīrghādaṭi samānapāde
<lb/>(pā0 sū. 8 | 3 | 9) iti sūtreṇa rutve yatve yalopaḥ | pūrvasyākārasyātoṭi
<lb/>nityam (pā0 sū. 8 | 3 | 3) iti sūtreṇānunāsikaḥ | asminmantre śabdasya vṛṣa-
<lb/>bhatvena rūpaṇaṃ kriyate | <hi rend="bold">nāmākhyāteti |</hi> nāma subantam | ākhyātaṃ tiṅa-
<lb/>ntam | upasargāḥ pra paretyādayaḥ | nipātāśca vā hetyādayaḥ | upasarganipātayo-
<lb/>rnāmatvepi pṛthagupādānaṃ gobalīvardanyāyena | <hi rend="bold">laḍādīti |</hi> bhūtādikālatraya-
<lb/>bodhakā laḍādayaḥ pādā ityarthaḥ | kālānāṃ tu na pādatvakalpanā | teṣāṃ varṇa-
<lb/>rūpatvābhāvena tatra tādṛśakalpanāyā asaṃbhavāt | yadyapi lakārā daśa tathāpi
<lb/>tadbodhyakālānāṃ tritvānusāreṇa bodhakeṣu teṣu tritvaṃ kalpayituṃ śakyam |
<lb/><hi rend="bold">śabdātmānāviti |</hi> ātmaśabdaḥ svarūpavācī | nityānityabhedena yaddvidhā
<lb/>śabdasvarūpaṃ tanmastakadvayamiti kalpyate | tatra vyaṅgyo nitya āntaraḥ |
<lb/>vyañjakastvanityo vaikharīrūpaḥ | <hi rend="bold">tiṅā saheti |</hi> kartrādiṣaṭkārakabodhikāḥ ṣaṭ |
<lb/>taditarā caiketi sapta vibhaktayaḥ | kartrarthakatiṅāṃ karmārthakatiṅāṃ ca kārakabodhaka-
<lb/>tvena ṣaṭsu saṃgrahaḥ | taditaretyanena prātipadikārthamātre prathamāyāḥ śeṣalakṣaṇāyāḥ
<lb/>ṣaṣṭhyā bhāvārthakatiṅvibhakteśca saṃgrahaḥ | anye tu prathamā dvitīyetyādaya eva
<lb/>sapta vibhaktayaḥ | tiṅāṃ saṃgrahastu kālabodhakatvena pādeṣu jāta evetyāhuḥ |
<lb/><hi rend="bold">urasīti |</hi> vargapañcamairyaralavaiśca yuktasya hakārasyoraḥ sthānam | akārakavargaha-
<lb/>kāravisargāṇāṃ kaṇṭhaḥ sthānam | kaṇṭhaśabdena mukhāntargatānyanyāni tālvādi-
<pb n="298"/>
<lb/>sthānānyupalakṣyante | ṛkāraṭavargarephaṣakārāṇāṃ śiraḥ sthānam | <hi rend="bold">śabdakarmā</hi>
<lb/>śabdārthakaḥ | nanu śabda eva kathaṃ śabdaṃ karotīti cettatrāha — <hi rend="bold">iheti |</hi> roravītī-
<lb/>tyasya vivaraṇaṃ yacchabdaṃ karotīti kṛtaṃ tatretyarthaḥ | nityaḥ śabda evāyamakhilaṃ
<lb/>prapañcaṃ vistārayati | etaccānupadameva pradarśitāyāṃ harikārikāyāṃ spaṣṭam |
<lb/><hi rend="bold">mahāndeva iti |</hi> mahānparabrahmasvarūpo devontaryāmirūpaḥ śabdo manuṣyeṣu
<lb/>praviṣṭa ityarthaḥ | <hi rend="bold">mahatā deveneti |</hi> sāmyaṃ sāyujyam | vyākaraṇaśāstrajaśabda-
<lb/>jñānapūrvakaṃ prayogeṇa kṣīṇapāpaḥ puruṣohaṃkārādigranthīnvicchidyāntareṇa śabdabra-
<lb/>hmaṇātyantaṃ saṃsṛjyata iti bhāvaḥ |
</p>
<p><hi rend="bold">sphoṭākhya iti |</hi> etattattvamagre mūla eva sphuṭībhaviṣyati | <hi rend="bold">anādīti |</hi>
<lb/>ādyantarahitaṃ śabdarūpaṃ brahma | taccānimittakatvādakṣaraṃ vikāraśūnyam | tadeva ca
<lb/>jagadrūpeṇa bhāsate | yasmācchabdabrahmaṇaḥ sakāśājjagato racanā bhavatītyarthaḥ |
<lb/>nirūpitaṃ caitannāgojībhaṭṭairlaghumañjūṣāyām (saṭīkamudritapustake pṛ. 176) |
</p>
<p><hi rend="bold">dvidheti |</hi> apoddhṛtya pravibhajya | yathā padārthāvagataye prakṛtipratyayāḥ padebhyaḥ
<lb/>pṛthakkalpyante tathā vākyārthāvagataye vākyebhyopi padāni pṛthakkalpyante | tacca
<lb/>pṛthakkalpitaṃ padajātaṃ nāmākhyātabhedena dvidheti kaiściducyate | upasarganipātayoḥ
<lb/>pṛthaggaṇanāyāṃ caturdheti | karmapravacanīyānāṃ pṛthaggaṇanāyāṃ pañcadhetyarthaḥ | upa-
<lb/>sargāḥ kriyāgataviśeṣadyotākāḥ karmapravacanīyāstu kriyānuyogikasaṃbandhaviśe-
<lb/>ṣadyotakā iti bhedaḥ | yathā japamanuprāvarṣat | atra japapratiyogiko varṣaṇānu-
<pb n="299"/>
<lb/>yogiko yastayorlakṣyalakṣaṇabhāvaḥ saṃbandhaḥ sonunā karmapravacanīyena dyotyate |
<lb/>karmapravacanīyaśabde kriyāvācinā karmaśabdena kriyānuyogikaḥ saṃbandho lakṣyate |
<lb/>propasṛṣṭādvacadhātorbāhulakātkartaryanīyarpratyayaḥ | <hi rend="bold">kriyāviśeṣeti |</hi> yathokto-
<lb/>dāharaṇe kriyāviśeṣo varṣaṇam | tena saha jāto yo japasya saṃbandhastasyāvacchedo
<lb/>lakṣyalakṣaṇabhāva eva saṃbandha ityevaṃrūpaḥ saṃkocastaddhetustajjñāpakaḥ karmaprava-
<lb/>canīyonuḥ |
</p>
<p>naiyāyikamatenāśaṅkate — <hi rend="bold">nanviti |</hi> naiyāyikāstu ghaṭamānayetyādivākyoccā-
<lb/>raṇasamaye ye ghakārādayo varṇāḥ kaṇṭhādisthāneṣu vāyusaṃyogenotpadyante ye ca
<lb/>śravaṇendriyagocarā bhavanti sadyo vinaśyanti ca sa eva śabdo na tu tadati-
<lb/>riktaḥ kaścit | kambugrīvādimadvastuno vācakaśca sa eva | ataścānitya eva śabda
<lb/>ityāhuḥ | vaiyākaraṇāstu nāyaṃ śabdaḥ | kiṃ tu śabdasya vyañjako dhvaniḥ | eta-
<lb/>dvyaṅgyo hi śabdaḥ | sa eva kambugrīvādimadvastuno vācakaḥ | sa ca nityaḥ |
<lb/>notpadyate na vinaśyati | ayameva sphoṭa ityucyate | dhvaniśca tadvyañjakonarthaka
<lb/>eva | tathā ca ghaṭamānayetyādyuccāritena dhvaninā vācake nitye śabdemivyakte sati
<lb/>tasmādarthabodho bhavatītyāhuḥ | <hi rend="bold">keciditi |</hi> naiyāyikādaya ityarthaḥ | <hi rend="bold">ekapa-
<lb/>dāvagateriti |</hi> ekaṃ padamityekatvāvagāhinī sarvajanaprasiddhā pratītirbhavati |
<lb/>taccaikatvaṃ na varṇaniṣṭham | teṣāṃ nānātvāt | atastādṛśaikatvāśrayībhūtaṃ varṇasamū-
<pb n="300"/>
<lb/>havyaṅgyamavaśyamanyatkiṃcidāstheyam | sa eva sphoṭa iti | <hi rend="bold">arthapratyayāsaṃ-
<lb/>bhavāditi |</hi> ekaikasminvarṇa uccārite tasmāttādṛśārthapratīteradarśanāt | kiṃ ca
<lb/>varṇānāṃ pratyekamarthavattva ekenaivārthapratītisiddhāvitaravarṇavaiyarthyaṃ ca syāt | pade
<lb/>ca yatra yāvanto varṇāstatra tāvatsaṃkhyākānāṃ vastūnāṃ bodhāpatteśca | prāyaḥ sarveṣāṃ
<lb/>varṇānāṃ paryāyatāpatteśceti | <hi rend="bold">yenoccāriteneti |</hi> uccāraṇakriyayā prakāśitene-
<lb/>tyarthaḥ | sāsnā gogalakambalaḥ | lāṅgūlaṃ puccham | kakudaḥ pṛṣṭhagalayormadhyeva-
<lb/>sthita unnatapradeśaḥ (vaśiṃḍha iti pra.) | khuraḥ śapham | viṣāṇaṃ śṛṅgam |
<lb/>saṃpratyayo bodhaḥ | <hi rend="bold">nādābhivyaṅgya iti |</hi> nādena varṇarūpeṇa dhvaninābhivyakta
<lb/>ityarthaḥ |
</p>
<p><hi rend="bold">na carama iti |</hi> caramasyānabhivyaktipakṣasya sphoṭavādibhirapyanabhyupagamena
<lb/>loketyantāsaṃbhavitvena ca prathamatastatkhaṇḍanam | sūcīkaṭāhanyāyāt | <hi rend="bold">sarva-
<lb/>deti |</hi> arthapratyayorthabodhaḥ | tadrūpaṃ kāryam | tasya ca sphoṭaḥ kāraṇam | sa
<note>13|133 — itaravarṇavaiyarthyaprasaṅgāt <foreign xml:lang="en">for</foreign> vyastavarṇebhyorthapratyayāsaṃbhavāt <foreign xml:lang="en">D.</foreign></note>
<pb n="301"/>
<lb/>cābhivyaktyanapekṣaḥ | tādṛśasya ca tasya sarvadā sattvena sadaivārthabodhaḥ syādi-
<lb/>ti bhāvaḥ | <hi rend="bold">vyāvartanīyā iti |</hi> pratinivartanīyā ityarthaḥ | sphoṭavādinaṃ
<lb/>pratyāpādanīyā iti yāvat | tathā hi — varṇāḥ pratyekamabhivyañjayantīti pakṣo na
<lb/>saṃbhavati | ekaikasminvarṇa uccārite tasmātsphoṭābhivyakteradarśanāt | kiṃ caike-
<lb/>naiva varṇenoccāritena sphoṭābhivyaktāvitaravarṇoccāraṇavaiyarthyam | pade ca yatra
<lb/>yāvanto varṇāstatra tāvatsaṃkhyākānāṃ sphoṭānāmabhivyaktyāpatteśca | nāpi varṇāḥ
<lb/>saṃbhūya sphoṭamabhivyañjayanti | kṣaṇikānāṃ varṇānāmāśutaravināśitvena samūhā-
<lb/>saṃbhavāt | <hi rend="bold">yasyeti |</hi> paryanuyogaḥ praśnaḥ | niravayavo vācakaḥ sphoṭo varṇajñā-
<lb/>nenābhivyajyata iti yasya mataṃ sopi sphoṭavādī vaiyākaraṇopi ye tena sphoṭa-
<lb/>vādinā prativādinaṃ prati praśnāḥ kṛtāḥ kiṃ varṇāḥ samastā vyastā vā (da.
<lb/>13 paṃ. 131) ityādayasteṣvekenāpi na vimucyate | sphoṭasya sāvayavatve tvekai-
<lb/>kena varṇenāvayavaśaḥ sphoṭobhivyajyata iti vaktuṃ śakyeta | paraṃ tu sphoṭavādī
<lb/>sphoṭasya niravayavatvaṃ manyate | atastatkṛtāḥ praśnāstanmata evopakṣeptuṃ śakyanta
<lb/>iti bhāvaḥ | <hi rend="bold">suptiṅantamiti |</hi> prathamādvitīyādayaḥ pratyayāḥ supśabdeno-
<lb/>cyante | kriyāpadaghaṭakāḥ pratyayāstiṅśabdenocyante | dvividhā api vibhakti-
<lb/>saṃjñakāḥ | tādṛśadvividhapratyayāntaṃ śabdasvarūpaṃ padasaṃjñakaṃ bhavatīti sūtrārthaḥ |
<lb/><hi rend="bold">te vibhaktīti |</hi> ta ityanena varṇāḥ parāmṛśyante | vibhaktisaṃjñakapratyayāntā
<lb/>varṇāḥ padasaṃjñakā bhavantīti sūtrārthaḥ | etatsūtradvayānurodhena varṇasamudāya eva
<lb/>padaṃ na tu tadatiriktaṃ sphoṭākhyaṃ kiṃcidityāstheyam | yadyapi varṇānāmāśutaravi-
<lb/>nāśitvena samūhāsaṃbhavātpadabuddherasaṃbhavastathāpi vṛddhavyavahārādibhirvarṇasamudā-
<pb n="302"/>
<lb/>yasya saṃketagrahapūrvakamekārthapratyāyakatvadarśanena vināśibhirapi varṇairuttarottarama-
<lb/>nugraho bhavatītyanubhavabalādāstheyamityetāvatā samūhakalpanayā padabuddhirupapadyata
<lb/>ityāśayaḥ | śaṅkate — <hi rend="bold">tarhīti | yaścobhayoriti |</hi>
</p>
<p><lg><l>yaścobhayoḥ samo doṣaḥ parihāropi vā samaḥ |</l>
<l>naikaḥ paryanuyoktavyastādṛgarthavicāraṇe ||</l></lg>
<lb/>iti tannyāyasvarūpam |
</p>
<p><hi rend="bold">kāśakuśeti |</hi> yathā nadyādau bāhubhyāṃ tartuṃ pravṛttasyāsāmarthyena majjataḥ
<lb/>prāṇasaṃrakṣaṇārthamālambanaṃ dṛḍhatarameva kiṃcidapekṣyate na tu tṛṇaviśeṣabhūtaṃ kāśaku-
<lb/>śādikaṃ tadvadevedamiti bhāvaḥ | <hi rend="bold">paraspareti |</hi> yathā sūtraṃ vinā puṣpeṣu mālāpratyayo
<lb/>nopapadyate tathā mitho vilakṣaṇavarṇamālāyāmapyekasyānekavarṇānugatasya kasyā-
<lb/>pyabhāvena padapratyayo nopapadyata iti bhāvaḥ | <hi rend="bold">dhaveti |</hi> dhavādayastrayo vṛkṣavi-
<lb/>śeṣāḥ | <hi rend="bold">tathā |</hi> ekasminpradeśe sahāvasthitāḥ | <hi rend="bold">utpannapradhvastatvāditi |</hi>
<note>13|163 kramavatāmeva varṇānāṃ vācakatvasāmarthyābhyupagamāt <foreign xml:lang="en">for</foreign> kramabhedena bheda-
<lb/>saṃbhavāt <foreign xml:lang="en">D.</foreign></note>
<pb n="303"/>
<lb/>tathā ca varṇasamūho durupapāda iti bhāvaḥ | nanu sphoṭavādinopi mate sphoṭābhi-
<lb/>vyañjakatvena varṇasamūho nopapādayituṃ śakyata iti cet — iṣṭāpattiḥ | sphoṭasyā-
<lb/>bhivyaktistu na varṇasamūhenaikapada eva bhavati | kiṃ tu krameṇaiva | tadāha — <hi rend="bold">abhivya-
<lb/>ktipakṣepīti |</hi> etaccānupadaṃ mūla eva sphuṭībhaviṣyati | <hi rend="bold">ekārtheti |</hi> ekārtha-
<lb/>pratyāyakatvaṃ padatvaṃ ceti dvitayamapi sphoṭavādibhirvarṇasaṃghātasya na kalpyate kiṃ
<lb/>tu sphoṭasyaiva | tathā ca sphoṭamanabhyupagacchatā tadubhayamapi varṇeṣu tatsamūhaṃ
<lb/>kalpayitvā sādhanīyam | tacca parasparāśrayagrastam | yadyapyekārthapratyāyakatvama-
<lb/>nubhūyate tathāpi sphoṭābhyupagamena tasyopapattau satyāṃ nāsaṃbhavino varṇasamūhasya
<lb/>kalpanā nyāyyeti bhāvaḥ |
</p>
<p><hi rend="bold">prāgukteti |</hi> kimabhivyakta (da. 13 paṃ. 147) ityādigranthenoktaḥ |
<lb/><hi rend="bold">ghaṭṭeti |</hi> rājagrāhyakarasthānaṃ ghaṭṭakuṭī | grāmādgrāmāntaraṃ śakaṭena gacchankaścana
<lb/>kṛpaṇo vaṇik sāyaṃ dūratastatsthānaṃ dṛṣṭvā taddeyaparihārāya tatpṛṣṭhabhāgena vanānta-
<lb/>reṇa jigamiṣustamasyajñānena mārgāccyutaḥ kṛtsnāṃ rātriṃ vanāntare paribabhrāma |
<lb/>prabhāte yāvanmārgamāgacchati tāvattadeva sthānaṃ saṃnihitataramabhūt | soyaṃ ghaṭṭa-
<lb/>kuṭīprabhātanyāyaḥ | <hi rend="bold">prathamo dhvaniḥ |</hi> prathamo varṇaḥ | tathā ca pratyekaṃ varṇasya
<lb/>sphoṭavyañjakatvamiti nāsaṃbhavinaḥ samudāyasya kalpaneti bhāvaḥ | <hi rend="bold">nādairiti |</hi>
<note>13|189 anyena <foreign xml:lang="en">for</foreign> antyena. <foreign xml:lang="en">D.</foreign></note>
<pb n="304"/>
<lb/>antyena dhvaninā saha nādairuccāryamāṇaiḥ pūrvaiḥ sakalairdhvanibhirāhitaṃ sthāpitaṃ
<lb/>bījaṃ vyaktyavagamānuguṇasaṃskāro yasyāṃ pūrvapūrvasaṃskārasahakṛtasaṃskārāvṛttyā prāptaḥ
<lb/>paripāko yogyatāviśeṣo yasyāṃ tādṛśyāṃ buddhāvamukoyaṃ śabda ityavadhāryate
<lb/>niścīyata ityarthaḥ | <hi rend="bold">paramārtheti |</hi> paramārthabhūtā yā saṃvinnirvikalpakaṃ kenāpi
<lb/>viśeṣeṇa rahitaṃ sāmānyajñānaṃ tadrūpā yākhilapadārthānugatā sattā saiva ghaṭapaṭā-
<lb/>disaṃbandhibhedena ghaṭatvapaṭatvādijātirūpā ghaṭapaṭādiśabdānāmartha ityarthaḥ |
</p>
<p>ākṣipati — <hi rend="bold">yadīti | saṃhatāḥ |</hi> samuccitāḥ | <hi rend="bold">gaganaromantheti |</hi> carvi-
<lb/>tasyāpakṛṣya punaścarvaṇaṃ yadgomahiṣyādibhiḥ kriyate sa romanthaḥ | sa yathā gaga-
<lb/>nasyākāśasya na saṃbhavati tathāyamākṣepotyantāsaṃbhavītyarthaḥ | <hi rend="bold">tadātmanā |</hi>
<pb n="305"/>
<lb/>ghaṭatvapaṭatvādirūpeṇa | <hi rend="bold">sā nityeti |</hi> sā sakalapadārthānugatā saṃvidrūpā sattaiva
<lb/>nityā | saiva mahānātmā mahadbrahma | tāṃ sattāmeva tvatalādayaḥ pratyayā vadanti |
<lb/>tvatalādayaḥ pratyayā hi bhāve vidhīyante | ghaṭasya bhāvo ghaṭatvaṃ ghaṭatetyādi
<lb/>yathā | ghaṭādīnāṃ bhāvaśca sattaiveti | harikārikādvayārthamāha — <hi rend="bold">āśrayabhūtai-
<lb/>riti | nāparamanvayīti |</hi> sakalagovyaktyanusyūtaṃ sattātiriktamanyatkiṃcinna
<lb/>pratibhāsata ityarthaḥ | <hi rend="bold">jātimanya iti |</hi> anekavyaktivartinī yā jātistāme-
<lb/>vānye kriyāmāhuḥ | sakalapācakavyaktiniṣṭhā yā pācakatvajātiḥ saiva pacana-
<lb/>kriyeti tātparyam | <hi rend="bold">udayavyayavaidhuryāt |</hi> utpattivināśarāhityāt | <hi rend="bold">tadvi-
<lb/>vartatayā |</hi> tasyāṃ sattāyāṃ pratibhāsamānatayā | yathā śuktireva rajatarūpeṇāva-
<lb/>bhāsate tathākāśādyakhilaprapañcarūpeṇa sā sattaivāvabhāsate | paricchedaḥ saṃkocaḥ |
<lb/>vyāpakaṃ vastu na deśataḥ paricchidyate | sarvatra sattvāt | nityaṃ vastu na kālataḥ
<lb/>paricchidyate | sarvadā sattvāt | tathā sarvādhiṣṭhānabhūtaṃ vastu na vastutaḥ paricchi-
<lb/>dyate | bhedābhāvāt | yataśca mahānanādirayamakhilaḥ prapañcaḥ sattāyāmavabhāsate
<lb/>tataḥ sā sattā trividhaparicchedarahitā brahmarūpaiveti bhāvaḥ |
</p>
<pb n="306"/>
<p>evaṃ jātipadārthavādinaye jāteḥ sattātonatirekātparamārthasaṃvidrūpā sataiva
<lb/>sarveṣāṃ śabdānāmartha iti prasādhya vyaktipadārthavādinayepi sa evārtha iti nirū-
<lb/>payati — <hi rend="bold">dravyapadārtheti |</hi> dravyaṃ ghaṭādivyaktiḥ | śaktigraho hi vṛddhavyavahāreṇa
<lb/>bhavati | vyavahāre ca gāmānayāśvaṃ nayetyādau tattatkriyāviṣayatvena vyavahriya-
<lb/>māṇā vyaktireva dṛśyate | ato jātiviśiṣṭā vyaktiḥ padārtha iti tanmatam |
<lb/><hi rend="bold">saṃvillakṣaṇaṃ tattvamiti |</hi> paramārthabhūtaṃ nirvikalpakajñānasvarūpaṃ sattākhyaṃ
<lb/>tattvamityarthaḥ | <hi rend="bold">satyaṃ vastviti |</hi> yathā kīdṛśo gavaya iti pṛṣṭe satyagavaya-
<lb/>syāsaṃnidhānādinā tajjñāpanāsaṃbhave taccitraṃ pradarśyate | tatra cāsatyamapi rekhā-
<lb/>gavayaṃ dṛṣṭvā yathedṛśo gavaya ityevaṃ satyagavayasvarūpaṃ niścīyate tathā asatyabhūtai-
<lb/>rdravyarūpairupādhibhiḥ satyameva śabdairabhidhīyate | śabdā hi pravṛttinivṛttiyogyāṃ
<lb/>vyaktiṃ puraskṛtya taddvārā sattākhyaṃ satyameva tattvamabhidadhatītyarthaḥ | <hi rend="bold">adhruveṇeti |</hi>
<lb/>adhruvamasthiram | caitramaitrābhyāṃ mārge gacchadbhyāṃ kasyacidgṛhasyopari sthitaḥ
<lb/>kāko yadṛcchayā dṛṣṭaḥ | paścāccaitreṇa kva devadattagṛhamiti pṛṣṭo maitraḥ kākavaddevadattasya
<lb/>gṛhamiti tadgṛhaṃ bodhayati | tatra yadyapi kāko na sthirastathāpi tena nimittabhū-
<lb/>tenedaṃ devadattasya gṛhamiti caitreṇa gṛhyate | ayaṃ tadgṛhajñānopāyaḥ | gṛhaśabdena
<lb/>tu tacchuddhaṃ kākarahitamevābhidhīyate | tathā goghaṭādiśabdairvyaktiṃ puraskṛtya
<lb/>taddvārā tādṛśavyaktirahitaṃ sattākhyaṃ satyaṃ tattvameva kevalamabhidhīyata ityarthaḥ |
<lb/><hi rend="bold">siddha iti |</hi> kiṃ pāṇiniḥ śabdamarthaṃ tayoḥ saṃbandhaṃ ca sṛjatyatha vā kevalaṃ smara-
<lb/>tītyāśaṅkāyāṃ tatsamādhānaparamidaṃ vārtikam | siddhaśabda iha nityavācī |
<lb/>śabderthe tatsaṃbandhe ca nitye sati tajjñāpanārthameva kevalaṃ pāṇineḥ pravṛttiriti
<lb/>vārtikārthaḥ | arthaviṣaye ca jātiḥ padārtho vyaktiḥ padārtha iti pakṣadvayam |
<lb/>vyaktirdravyam | pakṣadvayepyarthasya nityatvameva | tatra jātiḥ padārtha ityaṅgīkāre
<lb/>jāteḥ sattārūpāyā nityatvamastyeva | sattātiriktajātivādinopi jāternityatva-
<lb/>mevecchanti | dravyaṃ padārtha iti pakṣepyarthasya nityatvamevetyāśayena dravyaṃ hi
<pb n="307"/>
<lb/>nityam (pāta0 mahābhā. pṛ. 7 paṃ. 11) iti bhāṣyakṛdbhiruktam | tatra
<lb/>dravyaśabdena yadi goghaṭādikaṃ laukikaṃ dravyaṃ gṛhyate tarhi tasyānityatvena dravyaṃ
<lb/>hi nityam — iti bhāṣyakṛduktirna saṃgacchata ityāśayena tatra kaiyaṭena asatyo-
<lb/>pādhyavacchinnaṃ brahmatattvamatra dravyaśabdavācyam — ityuktam | tadevaṃ jātivyaktipakṣa-
<lb/>yorubhayorapi paramārthasaṃvillakṣaṇabrahmasattaiva sarveṣāṃ śabdānāmartha iti siddham |
<lb/>siddhe śabdārthasaṃbandhe — itivārtikokterarthavacchabdasyāpi nityatvameveti nityasya
<lb/>sphoṭarūpasyaiva śabdasya vācakatvaṃ na tvanityasya varṇarūpasya dhvanerityevaṃ sphoṭaḥ
<lb/>sidhyatīti bhāvaḥ |
</p>
<p>adhunā loke pratītau jātivyaktipakṣāvupapādayati — <hi rend="bold">jātiśabdārtheti |</hi>
<lb/>vājapyāyano jātipadārthavādī | vyāḍirvyaktipadārthavādī | pāṇinestu dvayamapi
<lb/>saṃmatam | atredaṃ bodhyam — jātiguṇakriyāsaṃjñābhedena caturvidhāḥ śabdāḥ | pravṛ-
<lb/>ttinimittabhedena caitaccāturvidhyam | jātipravṛttinimittakaḥ śabdo jātiśabdaḥ |
<lb/>evaṃ guṇapravṛttinimittakaḥ śabdo guṇaśabdaḥ | evameva kriyāśabdaḥ saṃjñāśabdaśca |
<lb/>yathā gauḥ śuklaścalo ḍittha iti | atraikasyāṃ govyaktau catvāraḥ śabdāḥ prayujyante |
<lb/>tādṛśavyaktigatāṃ gotvajātiṃ jñātvā gośabdaḥ prayujyate | tathā tadgataṃ śuklaguṇaṃ
<lb/>jñātvā śuklaśabdaḥ | calanakriyāṃ jñātvā calaśabdaḥ | ḍittheti saṃjñāṃ jñātvā
<lb/>ḍitthaśabdaḥ | tatra cānekaṃ darśanam — pravṛttinimittaṃ jātyādikameva tattaccha-
<lb/>bdānāṃ vācyorthaḥ | vyaktestu tadāśrayatayākṣepādināvagama ityekam | vyakti-
<lb/>reva vācyorthaḥ | pravṛttinimittaṃ tvanekavyaktyanugamakatayā kevalaṃ tadupalakṣaṇam —
<lb/>iti dvitīyam | pravṛttinimittaviśiṣṭā vyaktirvācyortha iti tṛtīyam | vāja-
<lb/>pyāyanastu prathamadarśanānusārī | kiṃ tu tatrāpi pravṛttinimittaṃ na caturvidhaṃ kiṃ
<lb/>tu sarveṣāṃ śabdānāṃ jātirūpamekameveti manyate | anekagovyaktisamavetā gotva-
<lb/>jātirgośabdasya pravṛttinimittam | sa eva tasya vācyorthaḥ | tathā ghaṭādiniṣṭho
<lb/>yaḥ śuklo guṇastadgatā śuklatvajātiḥ śuklaśabdasya pravṛttinimittam | sa eva tasya
<lb/>vācyorthaḥ | śuklaśabdācchuklaguṇapratyayastu tādṛśajātisaṃbandhādbhavati | śuklaguṇavi-
<lb/>śiṣṭasya ghaṭādidravyasya śuklaśabdātpratyayastu tādṛśajātisaṃbandhiguṇasaṃbandhādbhavati |
<pb n="308"/>
<lb/>tathānekacalanakriyāniṣṭhā calanatvajātiścalaśabdasya pravṛttinimittam | sa eva tasya
<lb/>vācyorthaḥ | calaśabdāccalanakriyāyāḥ pratyayastu tādṛśajātisaṃbandhāt | kriyāśra-
<lb/>yasya devadattāderbodhastu tādṛśajātisaṃbandhikriyāsaṃbandhāt | ḍitthasaṃjñakasya paśvā-
<lb/>derekasyāpi kaumārayauvanādyavasthābhedena bhedāttādṛśānekavyaktiniṣṭhā ḍitthatvajāti-
<lb/>rḍitthaśabdasya pravṛttinimittam | sa eva tasya vācyorthaḥ | vyaktibodhastu tādṛśa-
<lb/>ḍitthatvāśrayatayā bhavati | <hi rend="bold">jātistviti |</hi> yadyapi govyaktīnāmānantyā-
<lb/>dgośabdārthajñānaṃ duṣkaraṃ tathāpi gotvajātyā sakalagovyaktyanugamo bhaviṣyati |
<lb/>tathā ca gotvajātiḥ kevalaṃ vyaktyupalakṣaṇaṃ na tu vācyakukṣau tasyāḥ praveśaḥ |
<lb/><hi rend="bold">jātyākhyāyāmiti |</hi> jātyākhyāyāmekopyartho vikalpena bahuvadbhavati |
<lb/>brāhmaṇāḥ pūjyāḥ | brāhmaṇaḥ pūjyaḥ | brāhmaṇajātiḥ pūjyetyarthaḥ | atra brāhmaṇaśa-
<lb/>bdasya brāhmaṇatvajātau tātparyam | tathā caitatsūtrānurodhena jātiḥ padārtha iti
<lb/>mataṃ pāṇineḥ saṃmatamiti gamyate | <hi rend="bold">sarūpāṇāmiti |</hi> vibhaktimātre yāni
<lb/>sarūpāṇyeva dṛṣṭāni teṣāmeka eva śiṣyate | rāmaśca rāmaśca rāmau | asati hyasmi-
<lb/>nsūtre ghaṭaśca paṭaśca ghaṭapaṭāvitivadrāmarāmāviti syāt | rāmaśca rāmaśca rāmaśca rāmā
<lb/>ityatrāpyevam | atra vyaktiḥ padārtha iti mate vyaktyanekatvāttadanusāreṇa dvayo-
<lb/>strayāṇāṃ tatopyadhikānāṃ vā rāmaśabdānāṃ prayogaḥ prāptaḥ | tannivṛttaya idaṃ
<lb/>sūtram | tathā caitatsūtrānurodhena vyaktiḥ padārtha iti mataṃ pāṇineḥ saṃmatamiti
<lb/>gamyate | <hi rend="bold">pārṣadaḥ |</hi> anusārī | parṣacchabdācchaiṣikoṇpratyayaḥ | parṣatsabhā |
<lb/>jātyādipadārthavādināmanekeṣāṃ yā sabhā tadgatasarvasabhyasādhāraṇaṃ vyākaraṇaṃ na
<lb/>kasyāpyekasyāsādhāraṇamityarthaḥ | <hi rend="bold">tasmāditi |</hi> jātipakṣe gotvādijāterbra-
<lb/>hmasattātonatirekādvyaktipakṣepyasatyabhūtavyaktyupādhidvārā satyasya brahmatattvasya
<pb n="309"/>
<lb/>pratipādanamityarthaḥ | <hi rend="bold">tasmācchaktīti |</hi> satyaḥ sarvavyāpī sadrūpa ekorthaḥ para-
<lb/>mātmā tattacchabdavācyatvāvasthāyāṃ śaktivibhāgena bahurūpaḥ sanprakāśata ityarthaḥ |
<lb/><hi rend="bold">yatreti |</hi> trayī vedatrayī | ayaṃ draṣṭedaṃ dṛśyamidaṃ darśanamityevaṃ tripuṭīkalpanā
<lb/>yatra nāsti tasyaivātmarūpaikārthasya vedāntaśāstrajñāḥ satyatvamāhurityarthaḥ |
</p>
<p>nanu brahmatattvaṃ sarveṣāṃ śabdānāṃ vācyam | vācakaśca sphoṭarūpaḥ śabdaitye-
<lb/>tāvatā dvaitāpattiḥ | tathā ca kathamadvayaṃ brahmatatvaṃ sarvaśabdārtha ityāśaṅkyāha —
<lb/><hi rend="bold">abhyupagateti | vācyeti |</hi> sā brahmasattā sarvaśabdānāṃ vācyā | tato vāca-
<lb/>kātsphoṭarūpācchabdācca na pṛthak | evaṃ vācyavācakayorabhedepi tayoḥ saṃbandhaḥ
<lb/>kevalaṃ kalpanāvaśādbhāsate | yathā jīvaparamātmanoraikyepi kalpanāvaśādvyavahārada-
<lb/>śāyāṃ niyamyaniyāmakabhāvaḥ saṃbandhastayorbhāsate tadvat | svapnāvasthāyāmiva
<lb/>jāgradavasthāyāmapi kalpanāmūlaka evāyamakhilaḥ prapañco bhāsata iti tātparyam |
<lb/><hi rend="bold">saṃvṛtivaśāt |</hi> āvaraṇavaśāt | kalpanāvaśādvā |
</p>
<pb n="310"/>
<p><hi rend="bold">taddvāramiti |</hi> anena vyākaraṇasya prāśastyaṃ bodhyate | <hi rend="bold">adhividyam |</hi>
<lb/>vidyāsu | vibhaktyarthevyayībhāvaḥ | tadvyākaraṇamapavargasya mokṣasya dvāram | tathā
<lb/>vāṅmalānāṃ cikitsitaṃ yathā vaidyaśāstraṃ śārīrāṇāṃ malānām | tathā sarva-
<lb/>vidyānāṃ pavitram | vidyāsvartho hi śabdairupagṛhīto bhavati | śabdasya saṃskāraśca
<lb/>vyākaraṇādhīnaḥ | ato vidyāsvetadvyākaraṇaṃ prakāśata ityarthaḥ | <hi rend="bold">idamādyamiti |</hi>
<lb/>siddhiḥ kaivalyaprāptiḥ | tasyāḥ sopānamārge yāni parvāṇi teṣu prathamaṃ pādavi-
<lb/>nyāsasthānamidaṃ vyākaraṇam | mumukṣūṇāṃ saraloyaṃ rājamārga ityarthaḥ ||
</p>
<trailer>|| iti śrīsarvadarśanasaṃgrahavyākhyāyāṃ darśanāṅkurābhidhāyāṃ pāṇinidarśanaṃ samāptam ||</trailer>
</div>
<div n="14">
<pb n="311"/>
<p>atha pariṇāmavādināṃ sāṃkhyānāṃ matamutthāpayati — <hi rend="bold">atheti | pariṇā-
<lb/>meti |</hi> sato dravyasyāvasthāntarāpattiḥ pariṇāmaḥ | sarvāṇi prakṛtyādīni
<lb/>tattvāni tattatkāryarūpeṇa pariṇamanta iti hi sāṃkhyamatam | etaccānupadameva
<lb/>sphuṭībhaviṣyati | <hi rend="bold">vivarteti |</hi> aparityaktapūrvarūpasya vastuno'satā rūpāntareṇa
<lb/>pratītirvivartaḥ | yathā śuktikāyā rajatarūpeṇa pratītiḥ | ayaṃ ca vivartavādo
<lb/>vaiyākaraṇairmāyāvādibhiradvaitavedāntibhiścāśrīyate | te hyadhiṣṭhānabhūte brahmarūpe
<lb/>vastunyasadevedaṃ sarvaṃ jagadbhrāntyā pratibhāsata iti vadanti | <hi rend="bold">teṣām |</hi>
<lb/>sāṃkhyānām | <hi rend="bold">catasro vidhā iti |</hi> sāṃkhyaśāstrābhimatatattvajātasyetyādiḥ |
</p>
<p><hi rend="bold">prakarotīti |</hi> prakarṣeṇa karoti kāryamutpādayatīti prakṛtiḥ | prakarṣaśca tattvā-
<lb/>ntarārambhakatvam | tathā ca yasmāttattvāntaramutpadyate tādṛśaḥ kāraṇaviśeṣaḥ prakṛ-
<lb/>tiśabdenocyate | yadyapi mṛddhaṭādīnāṃ pṛthivyapekṣayā tattvāntaratvābhāvena
<lb/>mṛdādīnāṃ tattvāntarotpādakatvābhāvānna prakṛtitvaṃ tathāpi prakarṣasyāvivakṣayā
<lb/>prakṛtiśabdasyopādānakāraṇasāmānyavācitvaṃ gṛhītvā mṛdādīnāṃ ghaṭādiprakṛtitvaṃ
<lb/>loke vyapadiśyate | tathā ca tattvāntarārambhakatvaṃ prakṛtitvamiti prakṛtisāmā-
<lb/>nyalakṣaṇam | prakṛṣṭā kṛtirasyā iti vā vigrahaḥ |
</p>
<p>atredaṃ bodhyam — uktaṃ prakṛtitvaṃ pradhānamahadahaṃkārapañcatanmātrarūpatattvāṣṭa-
<lb/>kasādhāraṇam | tatra (1) pradhānaṃ triguṇātmakam | sattvarajastamāṃsi trayo guṇāḥ |
<lb/>te ca tatra sāmyāvasthāḥ | sāmyādevedaṃ sattvamidaṃ raja iti vyavahārayogyatāpi
<lb/>na tatra śakyate vaktum | ata eva na tattattvatrayaṃ kiṃ tvekameva vyapadiśyate |
<pb n="312"/>
<lb/>sattvarajastamāṃsi vastuto dravyarūpāṇyeva | mahadādyupādānakāraṇatvāt | saṃyo-
<lb/>gavibhāgāśrayatvācca | puruṣabhogasādhanatvena guṇabhūtatvātparaṃ teṣāṃ guṇatvavyava-
<lb/>hāraḥ | gandhavyatiriktāyāḥ pṛthivyā yathā gandho guṇastathā sattvāditrayavyatiri-
<lb/>ktāyāḥ prakṛteḥ sattvādayo guṇā iti tu na mantavyam | sattvādīnāṃ prakṛtisva-
<lb/>rūpatvena prakṛtidharmatvābhāvāt | taduktaṃ sāṃkhyapravacanasūtre sattvādīnāmataddharmatvaṃ
<lb/>tadrūpatvāt (sāṃ. pra. sū. 6 | 39) iti | prakṛterguṇā iti vyavahārastu vanasya
<lb/>vṛkṣā itivadbodhyaḥ |
</p>
<p>sattvaṃ rajastama iti guṇāḥ prakṛtisaṃbhavāḥ | (gī. 14 | 5)
<lb/>ityatra guṇapadena na prakṛtisvarūpabhūtānāṃ guṇānāṃ grahaṇam | kiṃ tu tatkārya-
<lb/>bhūtā vaiṣamyāvasthā mahattattvādikāraṇībhūtā ye sattvādayasteṣāṃ grahaṇam | prakṛti-
<lb/>svarūpabhūtānāṃ guṇānāṃ grahaṇe tu teṣāṃ nityatvenotpattyabhāvātprakṛtisaṃbhavā
<lb/>ityuktirna saṃgacchate | vaiṣamyaṃ ca sattvarajastamasāṃ pratyekamanekavyaktīnāṃ mithaḥ
<lb/>sajātīyasaṃvalanena laghutvaprakāśādiphalopahita idaṃ sattvamidaṃ raja ityādivyava-
<lb/>hārayogyaḥ pariṇāmaviśeṣaḥ | idaṃ vaiṣamyāvasthaṃ guṇatrayaṃ prakṛtyapekṣayā pṛthakta-
<lb/>ttvatrayamityāśayena kaiścitsāṃkhyaśāstrajñairaṣṭāviṃśatitattvapakṣa uktaḥ | sattvādīnāṃ
<lb/>laghutvādayaḥ svabhāvaviśeṣāḥ sāṃkhyakārikāyāmuktāḥ —
</p>
<p><lg><l>sattvaṃ laghu prakāśakamiṣṭamupaṣṭambhakaṃ calaṃ ca rajaḥ |</l>
<l>guru varaṇakameva tamaḥ (sāṃ. kā. 13)</l></lg> iti |
<lb/>evaśabdo bhinnakramastama ityanena saṃbadhyate | tathā āvṛttyā sattvamityanena raja itya-
<lb/>nena ca saṃbadhyate | sattvameva laghu prakāśakaṃ ceṣṭam | sattvasya laghutvādeva tatkāryabhūte-
<lb/>ṣvindriyeṣu viṣayagrahaṇaunmukhyarūpaṃ pāṭavaṃ dṛśyate | tathā sattvasya prakāśakatvādeve-
<lb/>ndriyāṇāṃ viṣayaprakāśakatvaṃ dṛśyate | raja evopaṣṭambhakaṃ calaṃ ceṣṭam | yato rajaścalaṃ
<lb/>svabhāvataḥ sakriyam | ataḥ sattvasya tamasaścopaṣṭambhakaṃ tattatkāryotpāde pravartakam |
<lb/>sattvatamasorakriyatvena tatra svābhāvikapravṛttyabhāvāt | tama eva guru tathā āvarakaṃ
<lb/>ceṣṭam | gurutvaṃ tu laghutvavirodhī sthitihetubhūto dharmaḥ | tatprakarṣeṇa ca sattvasvabhāvā
<lb/>rajaḥsvabhāvāśca pratibadhyante | etadevāvarakatvam | sattvasya laghutvādeva prakāśa-
<lb/>katvam | rajasaścalatvādevopaṣṭambhakatvam | tamasaśca gurutvādevāvarakatvamiti |
<lb/>prakṛtisvarūpabhūtaṃ sattvaṃ rajastamaśca pratyekaṃ nānāvidham | anekā hi sattvavya-
<lb/>ktayaḥ | tatra kāścidaṇuparimāṇāḥ kāścidvibhuparimāṇāḥ | na tu madhyamaparimāṇāḥ |
<lb/>tathā sati ghaṭādivadanityatvaprasaṅgāt | vaiṣamyāvasthaṃ kāryabhūtaṃ sattvaṃ tu madhyama-
<lb/>parimāṇamapi bhavati | evaṃ rajastamasī api nānāvidhe | na caivaṃ guṇatrayamityu-
<lb/>ktirna saṃgacchate | sattvādīnāṃ pratyekamanekatvenāsaṃkhyatvāditi vācyam | guṇa-
<pb n="313"/>
<lb/>vibhājakasattvatvādyupādhitrayābhiprāyeṇa guṇatrayoktyupapatteḥ | yathā vaiśeṣikamate
<lb/>pṛthivyādidravyanavake pṛthivījalatejovāyvātmamanasāṃ pratyekamanekatvepi pṛthi-
<lb/>vītvajalatvādidravyavibhājakopādhinavakābhiprāyeṇa nava dravyāṇīti vyavahāra-
<lb/>stadvat | sattvādīnāṃ guṇānāṃ dharmā uktāḥ sāṃkhyatattvavivecane aṣṭau prakṛtayaḥ
<lb/>(sāṃ. samāsasū. 1) iti sūtre | sattvasya sukhaprasādaprakāśādayo dharmāḥ |
<lb/>rajaso duḥkhakāluṣyapravṛttyādayaḥ | tamaso mohāvaraṇastambhanādayaḥ | dharmadharmi-
<lb/>ṇorabhedātsattvaṃ sukhātmakamiti vyavahāropapattiḥ | evaṃ rajo duḥkhātmakaṃ tamo
<lb/>mohātmakamityapi |
</p>
<p>etacca mūlaprakṛtirūpaṃ tattvamanumānena sidhyati | ata evaitadānumānikamiti
<lb/>gīyate | tathā ca prayogaḥ — mahadādikāryaṃ sukhaduḥkhamohātmakadravyakāryaṃ kāryatve sati
<lb/>sukhaduḥkhamohātmakatvāt | vastrādikāryabhūtaśayyāsanādivat | nanu nāyaṃ dṛṣṭānto
<lb/>yuktaḥ | vastrādikāryabhūtānāṃ śayyāsanādīnāṃ sukhādisādhanatvepi sukhādyātmaka-
<lb/>tvābhāvāt | sukhaduḥkhamohāstvāntarā manodharmā evānubhūyanta iti cetsatyam |
<lb/>kāraṇaguṇāḥ kārye guṇāntaramārabhanta iti nyāyena manodharmāṇāṃ sukhādīnāṃ kāra-
<lb/>ṇaguṇapūrvakatvāttādṛśasukhādyārambhakatvena manasaḥ paraṃparayā kāraṇībhūtāyāṃ mūla-
<lb/>prakṛtau sukhādidharmā avaśyamāstheyāḥ | te ca mūlaprakṛtigatāḥ sukhādaya ukta-
<lb/>nyāyena kāryaviśeṣe manasīva pañcamahābhūtarūpe kāryāntarepi sukhādyārambhakāḥ
<lb/>syureva | bādhakābhāvāt | tathā ca bhautikeṣu viṣayeṣu sukhādisiddhau dharmadha-
<lb/>rmiṇorabhedādbhautikānāṃ śayyāsanādīnāṃ sukhādyātmakatvaṃ sidhyatīti dṛṣṭānto-
<lb/>papattiḥ | ghaṭarūpaṃ paṭarūpamiti pratyayavaccandanasukhaṃ strīsukhamiti pratyayādapi
<lb/>viṣaye sukhādikaṃ sidhyati | sukhādyutpādakatvācca viṣaye sukhādikamucitamiti |
</p>
<p>(2) prakṛtisaṃjñake tattvāṣṭake dvitīyaṃ tattvaṃ buddhiḥ | asyā buddhereva mahaditi
<lb/>saṃjñā | dharmajñānavairāgyaiśvaryākhyaprakṛṣṭaguṇayogāt | idaṃ ca mūlaprakṛtibhūtātpra-
<lb/>dhānasaṃjñakātprathamatattvādutpadyate | idamapi pradhānavattriguṇātmakam | tatra
<lb/>sattvāṃśaḥ pradhānam |
</p>
<p>sāttvikāṃśātpradhānāttu mahattattvamajāyata |
<lb/>ityuktistu sattvāṃśaprādhānyābhiprāyā | buddhyahaṃkāramanorūpatattvatrayātmaka-
<lb/>syāntaḥkaraṇavṛkṣasya mahattattvamaṅkurāvasthā | niścayavṛttikamantaḥkaraṇaṃ buddhiḥ |
<lb/>abhimānavṛttikamantaḥkaraṇamahaṃkāraḥ | saṃkalpavṛttikamantaḥkaraṇaṃ manaḥ | pradhāna-
<lb/>mivedaṃ buddhitattvamapi nānāvidham | brahmādisthāvarāntānāṃ jīvānāṃ pratyekame-
<lb/>kaikamupādhibhūtam | sarvāsu buddhiṣu sattvāṃśaprādhānyepi kvacidrajastamasorapi
<pb n="314"/>
<lb/>prākaṭyaṃ bhavati | brahmaviṣṇumaheśānāmupādhibhūtāyāṃ buddhau krameṇa rajasaḥ sattvasya
<lb/>tamasaśca prākaṭyam | kānicidbuddhitattvāni rajastamasoḥ prākaṭye tirobhūtasa-
<lb/>ttvāni mahacchabdavācyānyapyamahāntīvādharmājñānāvairāgyānaiśvaryayuktāni bhavanti |
<lb/>tādṛśopādhiyuktāḥ kṣudrā apuṇyavanto jīvā dharmācaraṇe na pravartante | adha-
<lb/>rmācaraṇe ca pravartante |
</p>
<p>(3) sāmānyaprakṛtikā viśeṣā iti nyāyena buddhisāmānyabhūtānmahattattvā-
<lb/>dbuddhiviśeṣabhūtatattvotpattiḥ | ahaṃtedaṃte ca buddhiviśeṣau | tatrāhaṃtāmantareṇe-
<lb/>daṃtāyā anudayādādau buddhiviśeṣabhūtamahaṃkāratattvamutpadyate | idaṃ ca prakṛti-
<lb/>saṃjñake tattvāṣṭake tṛtīyaṃ tattvam | mahattattvamivāhaṃkāropi trividhaḥ sāttviko
<lb/>rājasastāmasaśca | sāttviko vaikārika ityucyate | rājasastaijasa ucyate |
<lb/>tāmaso bhūtādirityucyate | yatra rajastamasī abhibhūya sattvaguṇa utkaṭo bhavati
<lb/>sa sāttvikaḥ | sa ca taijasāṃśasahāyena pravṛttidharmāṇyekādaśendriyāṇi jana-
<lb/>yati | ata indriyotpattiḥ sāttvikāttaijasācca vyapadiśyate | pañcajñānendriyāṇi
<lb/>pañca karmendriyāṇi manaścetyekādaśendriyāṇi | yatra ca sattvarajasī abhibhūya
<lb/>tamoguṇa utkaṭo bhavati sa tāmasaḥ | sopi taijasāṃśasahāyena pravṛttidharmakaṃ
<lb/>tanmātrapañcakaṃ janayati | pūrvavadeva tanmātrapañcakotpattistāmasāttaijasācca vyapa-
<lb/>diśyate |
</p>
<p>(4 — 8) tanmātrapañcakaṃ ca śabdatanmātraṃ sparśatanmātraṃ rūpatanmātraṃ rasata-
<lb/>nmātraṃ gandhatanmātraṃ ceti | nirviśeṣā ye śabdasparśarūparasagandhāstadāśrayī-
<lb/>bhūtāni sūkṣmāṇi pañca bhūtāni tanmātraśabdenocyante | viśeṣāstu śabda udāttā-
<lb/>nudāttaniṣādarṣabhādayaḥ | sparśe śītatvoṣṇatvamṛdutvādayaḥ | rūpe śuklatvanīlatvā-
<lb/>dayaḥ | rase madhuratvāmlatvādayaḥ | gandhe surabhitvāsurabhitve | śāntaghoramūḍhāḥ
<lb/>pañcasvapi viśeṣāḥ śabdatvasparśatvādivyāpyā jātiviśeṣā eva | tathā coktaṃ
<lb/>sāṃkhyatattvavivecane —
</p>
<p><lg><l>śabdatanmātramityetacchabda evopalabhyate |</l>
<l>na tūdāttaniṣādādibhedastasyopalabhyate ||</l></lg> ityādi |
<lb/>etaccākāśavāyutejojalapṛthivīnāṃ pañcānāṃ bhūtānāṃ krameṇa prakṛtibhūtam |
</p>
<p>etatprakṛtyaṣṭakamekādaśendriyāṇi (9 — 19) pañca mahābhūtāni (20 — 24) ceti
<lb/>caturviṃśatitattvāni | pañcaviṃśaḥ (25) puruṣaḥ | sa ca jīvātmā | na tu tadatiriktaḥ
<lb/>sarvajña īśvaraḥ kaścit | tatra pramāṇābhāvāt | jīvātmā ca pratiśarīraṃ bhinnaḥ |
<pb n="315"/>
<lb/>anyathā sukhaduḥkhamohajanmamaraṇabandhamokṣavyavasthānupapatteḥ | tathā ca sāṃkhyaprava-
<lb/>canasūtram — janmādivyavasthātaḥ puruṣabahutvam (sāṃ. pra. sū. 6 | 45) iti | sa
<lb/>ca jīvātmānādiḥ sūkṣmaścetanaḥ sarvagato nirguṇaḥ kūṭastho nityo draṣṭā bhoktā
<lb/>kṣetravicca bhavati |
</p>
<p>vaiśeṣikairuktānāṃ saptapadārthānāmeṣvevāntarbhāvaḥ | tatra dravyeṣu pṛthivyādiṣu
<lb/>navasu pṛthivyaptejovāyvākāśamanāṃsi tattadrūpeṇaiva pañcaviṃśatitattveṣu nirdi-
<lb/>ṣṭāni | ātmā ca puruṣapadena nirdiṣṭaḥ | dikkālayorākāśentarbhāvaḥ | tathā ca
<lb/>sāṃkhyapravacanasūtram — dikkālāvākāśādibhyaḥ (sāṃ. pra. sū. 2 | 12) iti |
<lb/>guṇakarmasāmānyānāṃ dravya evāntarbhāvaḥ | dharmadharmiṇorabhedāt | viśeṣasamavāyau
<lb/>tu naiva svīkriyete | anupayogāt | abhāvastu bhāvāntarameva | ghaṭaprāgabhāvo
<lb/>mṛdeva | ghaṭadhvaṃsaḥ śakalānyeva | ghaṭātyantābhāvaḥ kevalādhikaraṇameva | ghaṭānyo-
<lb/>nyābhāvaḥ paṭādireveti |
</p>
<p>atha sṛṣṭikramaḥ kathyate — avyaktākhyā mūlaprakṛtiḥ pravṛttisvabhāvā svatantrā
<lb/>ca sṛṣṭyārambhe svayameva kṣubdhā satī jīvaviśeṣeṇa nārāyaṇākhyena saṃyujyate |
<lb/>tataśca sajātīyairanyaiḥ prakṛtyaṃśairnyūnādhikabhāvena militā satī mahattattvamāra-
<lb/>bhate | na ca puruṣasya prakṛtyā saha saṃyoge asaṅgo hyayaṃ puruṣaḥ (bṛ. 4 | 3 | 15)
<lb/>iti śrutivirodha iti vācyam | vikārahetusaṃyogasyaiva saṅgaśabdārthatvāt |
<lb/>padmapatramivāmbhasā (bha. gī. 5 | 10) ityevamucyamānā padmapatrasyāsaṅgatoktā-
<lb/>rthenaivopapadyate | mahattattvaṃ ca cetanācetanātmakam | tatrācetanāṃśasya mukhyaivo-
<lb/>tpattiḥ | cetanāṃśasya tvabhivyaktirūpā gauṇyeva | evaṃ sṛṣṭhyārambhe jīvaviśeṣa-
<lb/>bhūtā ādiśaktirapi mahattattvakāraṇībhūtaviṣamāvasthaguṇatrayasaṃbandhādabhivyajyate |
<lb/>iyameva prakṛtyadhiṣṭhātrī devatā mahālakṣmyambā bhavānī durgetyādiśabdaiḥ purāṇe-
<lb/>ṣūcyate | jīvagatā akhilā viśeṣāḥ pradhānādyupādhisaṃbandhena bhāsamānā
<lb/>aupādhikā eva | tataḥ pūrvaṃ nirviśeṣā jīvasamaṣṭirbrahmaśabdenocyate | svayaṃbhūstu
<lb/>saviśeṣā jīvasamaṣṭiḥ | viśeṣāstvaupādhikā eva | tasyopādhirliṅgaśarīram |
<lb/>liṅgaśarīraṃ tu buddhyahaṃkāramanojñānendriyakarmendriyapañcatanmātrāṇāmaṣṭādaśānāṃ
<lb/>samudāyaḥ | saptadaśānāṃ samudāya ityuktistvahaṃkārasya buddhāvantarbhāvaṃ kalpa-
<lb/>yitvā neyā | prāṇaśca buddhereva vṛttibhedaḥ | upādhiścātmacaitanyasyābhivyakti-
<lb/>sthānam | vahnerindhanavat | idaṃ ca liṅgaśarīramādau svayaṃbhuva upādhibhūtameka-
<lb/>meva jāyate | tato vyaṣṭijīvānāmupādhibhūtāni vyaṣṭiliṅgaśarīrāṇi tadaṃśabhū-
<lb/>tāni tato vibhajyante | piturliṅgaśarīrātputraliṅgaśarīravat | ayaṃ ca svayaṃbhūḥ
<pb n="316"/>
<lb/>svaliṅgaśarīrāvayavānsūkṣmānalpānsvāṃśacetanāsu saṃyojya sarvānprāṇinaḥ
<lb/>sṛjati | jīvāśca vastuto bhinnā eva | teṣāṃ samaṣṭiḥ svayaṃbhūḥ | ayaṃ ca vastutaḥ
<lb/>sanneva jīvānāṃ mitho bhedaḥ śarīrādyupādhibhirabhivyajyate dīpena ghaṭādiriva |
<lb/>na tvasannevopādhinābhivyajyate | yathā jala uṣṇasparśo'sanneva tejasā svakīya-
<lb/>statrābhivyajyate tadvadatra na mantavyam | jīveṣu mitho bhedasya naisargikatvāt |
<lb/>svayaṃbhūreva ca sthūlaśarīropādhiko nārāyaṇa ityucyate | tadutpattikramaścettham —
<lb/>mahattattvādutpannastaddaśamāṃśohaṃkāraḥ | tasmāttanmātradvārotpannaṃ taddaśamāṃśabhūtamā-
<lb/>kāśam | evaṃ tatopi nyūnastaddaśamāṃśo vāyuḥ | taddaśamāṃśabhūtaṃ tejaḥ | tadda-
<lb/>śamāṃśabhūtaṃ jalam | taddaśamāṃśabhūtā pṛthivī | saiva ca sthūlaśarīrasya bījam |
<lb/>taccāṇḍarūpeṇa pariṇamate | tatra madhye taddaśamāṃśabhūtaṃ caturdaśabhuvanātmakaṃ svayaṃ-
<lb/>bhuvaḥ sthūlaśarīram | ayameva sthūlaśarīropādhiko nārāyaṇa ityucyate |
<lb/>tanmātrotpatteḥ prāgindriyotpattirindriyotpatteḥ prāktanmātrotpattiriti vā nātra
<lb/>kramaniyamaḥ | tayoḥ kāryakāraṇabhāvābhāvena krame pramāṇābhāvāt | indriyāṇāṃ
<lb/>madhyemukameva prathamamutpadyata ityayamapi niyamo nāsti | tanmātrotpattau tvasti
<lb/>kramaḥ | tāmasāhaṃkārātprathamaṃ śabdatanmātramutpadyate | tasmācchabdatanmātrādahaṃ-
<lb/>kārasahitātsparśatanmātraṃ śabdasparśobhayaguṇakamutpadyate | tasmātsparśatanmātrāda-
<lb/>haṃkārasahitādrūpatanmātraṃ śabdasparśarūpaguṇakamutpadyate | evaṃ tataścaturguṇaṃ rasata-
<lb/>nmātraṃ pañcaguṇaṃ gandhatanmātramiti | tanmātrebhyaśca tādṛśaguṇakānyeva mahābhūtānyu-
<lb/>tpadyante | pradhānamahadahaṃkārapañcatanmātrarūpaṃ prakṛtyaṣṭakaṃ pañca jñānendriyāṇi pañca karme-
<lb/>ndriyāṇi manaścetyekādaśendriyagaṇaḥ pañca mahābhūtāni ceti caturviṃśatitattvāni |
<lb/>sarvoyaṃ mūlaprakṛteḥ pradhānasya prapañcaḥ | puruṣastu pañcaviṃśo na kasyāpi prakṛtirna
<lb/>kasyāpi vikṛtiḥ | tathā ca saṃkṣepato dvividhaṃ tattvaṃ cidacidrūpaṃ puruṣapradhānātmakam |
<lb/>tayorbhedajñānātpuruṣo mukto bhavati | etadbhedajñānāyaiva prakṛtipariṇāmabhūtānāṃ
<lb/>mahadāditattvānāṃ saṃkalanam | anyathā buddhimanaḥprāṇaśarīrādibhya ātmopā-
<lb/>dhibhyaḥ sakāśādātmani bhedo na samyagjñāyeta | tathā ca prakṛtipuruṣayoravive-
<lb/>kātsaṃsāro vivekānmokṣa iti siddham |
</p>
<p><hi rend="bold">na ca bījāṅkureti |</hi> yathā bījasya kāraṇamaṅkurastasyāṅkurasya bījāntaraṃ
<lb/>kāraṇam | tasyāpi bījasyāṅkurāntaraṃ kāraṇaṃ tasyāpi punarbījāntaramityevaṃ
<lb/>prāptāpyanavasthā doṣāya na bhavati | gatyantarābhāvāt | tathaivātrānavasthā na doṣā-
<lb/>yeti śaṅkāśayaḥ | <hi rend="bold">pramāṇābhāvāditi |</hi> yatra pratyakṣādipramāṇena dvayormithaḥ
<pb n="317"/>
<lb/>kāryakāraṇabhāvaḥ siddho bhavati tatra tayordvayormadhye prāthamyaṃ kasyetyākāṅkṣāyāṃ
<lb/>pravāhānāditvaṃ svīkṛtyānavasthā na doṣāya bhavati | etāvāneva bījāṅkuranyā-
<lb/>yasya viṣayaḥ | prakṛte tu pradhānasyāmukaṃ kāraṇamityatra na kiṃcitpramāṇamityaprā-
<lb/>māṇikasya kāryakāraṇabhāvasya kalpanena prāptānavasthā doṣāyaiva syāditi bhāvaḥ |
</p>
<p><hi rend="bold">abhimānohaṃkāra iti |</hi> ahamatrādhikṛto mamātra sāmarthyaṃ madarthā ime
<lb/>viṣayā ahamamukosmītyādirabhimānātmako'sādhāraṇavyāpāro yasya sohaṃkāra
<lb/>ityarthaḥ | vyāpāravyāpāravatorabhedavivakṣayābhimānohaṃkāra ityuktam | tasmā-
<lb/>dahaṃkārāddvividhaḥ sargaḥ pravartate | prakāśakajaḍabhedena dvividhā sṛṣṭirjāyate |
<lb/>tadeva prakāradvayamāha — <hi rend="bold">ekādaśeti |</hi> ekādaśakaśca gaṇa iti pāṭhe ekādaśasaṃkhyā
<lb/>parimāṇamasyetyekādaśakaḥ | ekādaśaśabdāttadasya parimāṇamityarthe saṃkhyāyā ati-
<lb/>śadantāyāḥ kan (pā. sū. 5 | 1 | 22) ityanena kanpratyayaḥ | pañcajñānendriyapañca-
<lb/>karmendriyamanasāṃ prakāśakānāmekādaśānāṃ gaṇa ekaḥ | śabdatanmātrādīnāṃ
<lb/>jaḍānāṃ pañcānāṃ gaṇoparaḥ | nanvahaṃkārādekarūpātkāraṇātkathaṃ jaḍaprakāśakayo-
<lb/>rmitho vilakṣaṇayorutpattirityata āha — <hi rend="bold">sāttvika iti |</hi> ekopyahaṃkāraḥ
<lb/>sattvarajastamasāṃ guṇānāmudbhavābhibhavābhyāṃ bhinnastrividho bhavati | tatraikaḥ sattva-
<note>14|24 — ekādaśakaśca <foreign xml:lang="en">for</foreign> ekādaśakaraṇa <foreign xml:lang="en">A.</foreign></note>
<pb n="318"/>
<lb/>pradhāno vaikṛtasaṃjñakaḥ | tasmātsattvapradhāna ekādaśendriyagaṇa utpadyate |
<lb/>bhūtāderahaṃkārātpañcatanmātrotpattiḥ | yataḥ sa bhūtādistāmasastamoguṇapradhānaḥ |
<lb/>ayaṃ dvitīyaḥ | tanmātrāṇi santyasmingaṇa iti tanmātraḥ | arśaāditvānma-
<lb/>tvarthīyocpratyayaḥ | rajaḥpradhānastaijasastṛtīyaḥ | tasya kāryaṃ tu noktābhyāmanya-
<lb/>ttṛtīyaṃ kiṃcit | kiṃ tvindriyagaṇastanmātragaṇaśceti sāttvikatāmasayoḥ kāryameva
<lb/>rājasasya kāryam | yataḥ sattvaguṇastamoguṇaśca samarthopi kriyārahitatvānna
<lb/>tāvatkāryaṃ karoti yāvattaṃ na rajoguṇaścālayati | tathā ca rājasohaṃkāra itarayoḥ
<lb/>kriyotpādanadvāreṇa sāhāyyakārīti tātparyam | <hi rend="bold">buddhīndriyāṇīti |</hi> indra-
<lb/>śabda ātmavācī | tasya cihnamindriyam | indriyapravṛttyā hyātmānumīyate |
<lb/>indriyaśabdaśca sāttvikāhaṃkārakārye yogarūḍhaḥ | tena nāhaṃkāretivyāptiḥ
<lb/>śaṅkanīyā | <hi rend="bold">ubhayātmakamiti |</hi> jñānendriyāṇāṃ karmendriyāṇāṃ ca pravartakatvānmanaḥ
<lb/>svayaṃ jñānendriyaṃ karmendriyaṃ cetyarthaḥ | tallakṣayati — <hi rend="bold">saṃkalpakamiti |</hi> samyakkalpa-
<lb/>yatīti saṃkalpakam | manaḥsaṃbaddhenendriyeṇa pūrvaṃ sāmānyarūpeṇālocitaṃ vastu
<lb/>paścādidamīdṛśaṃ nedṛśamiti samyakkalpayati manaḥ | samyakkalpanaṃ ca viśeṣaṇa-
<lb/>viśeṣyabhāvena vivecanam | tacca manaścakṣurādibhiḥ saha sāttvikāhaṃkārakāryatva-
<lb/>rūpasādharmyeṇendriyamucyate | indriyaśabdasya tatraiva yogarūḍhyaṅgīkārādityāśayaḥ |
<lb/>etatsarvaṃ sāṃkhyatattvakaumudyāṃ spaṣṭam | tadevāha — <hi rend="bold">vivṛtaṃ ceti |</hi>
</p>
<p><hi rend="bold">goghaṭādīnāmiti |</hi> vivekajñānaṃ hi mokṣasādhanam | vivekaśca bhedaḥ | sa
<lb/>ca yasya yasmāttayordvayorjñāne satyeva jñātuṃ śakyate nānyathā | taddvayaṃ ca prakṛti-
<pb n="319"/>
<lb/>puruṣarūpaṃ tattvaśabdenocyate | ata eva tattvajñānānmokṣa iti pravādaḥ | tathā
<lb/>ca vivekajñāne pratiyogitvenānuyogitvena vā yasya saṃbandhastattattvamiti tattva-
<lb/>sāmānyalakṣaṇam | tatra mūlaprakṛteratyantasūkṣmatvena durjñeyatayā tato bhedaḥ puruṣe
<lb/>puruṣādvā tatra bhedo durjñeya iti tadarthaṃ prakṛtikāryajñānamāvaśyakam | kāryabhedena
<lb/>hi kāraṇabhedānumānasaṃbhavāt | prakṛteḥ sākṣātkāryaṃ mahattattvam | taddvārāhaṃkāraḥ |
<lb/>taddvārā ca pañcatanmātrāṇi | etatsaptakamapi sūkṣmamiti na viśadatayā jñātuṃ
<lb/>śakyate | ataḥ prakṛteḥ paraṃparayā kāryabhūto viśadatayā jñātuṃ śakyaścendriyāṇāṃ
<lb/>bhūtānāṃ ca gaṇovaśyaṃ tattvarūpeṇa varṇanīyaḥ | ayaṃ viśadatayā jñātuṃ śakyaḥ
<lb/>ṣoḍaśako vikāragaṇastena tena svakāryaviśeṣarūpeṇa jñātaḥ svasmātpuruṣe bhedaṃ
<lb/>grāhayansvakāraṇādapi prakṛtiparyantātpuruṣe bhedaṃ grāhayati | bhautikānāṃ goghaṭā-
<lb/>dīnāṃ tvānantyātteṣāṃ bhedajñāpakaṃ viśeṣarūpeṇa jñānamaśakyam | anupayogi ca
<lb/>mokṣasādhanībhūtabhedajñāne | bhūtebhyaḥ sakāśādātmano bhedena jñāne sati bhauti-
<lb/>kebhyaḥ sakāśāttasya bhedena jñānamakiṃcitkaram | puruṣo hi nirviśeṣo vidhimu-
<lb/>khena jñātumaśakyo nedṛśastādṛśa ityevaṃ niṣedhamukhenaiva jñāpanīyaḥ | sa ca yathā
<lb/>sthūlebhya indriyagrāhyebhyaśca bhūtebhyaḥ sakāśādbhedena jñāyamānaḥ puruṣo na sthūlo
<lb/>nāpīndriyagrāhya ityevaṃ jñāyate tena ca sthaulyādayastatra niṣiddhā bhavanti tathā
<lb/>bhautikebhyaḥ sakāśātpuruṣasya bhedajñāne tatra kedhikā dharmā niṣiddhāḥ syurye
<lb/>bhūtebhyo bhedajñānepyaniṣiddhāḥ | na kepi tādṛśā dharmāḥ puruṣe bhāsanta ityato
<lb/>bhautikānāṃ mokṣasādhanībhūtavivekajñāne na pratiyogitvena nāpyanuyogitvena
<lb/>saṃbandha iti na goghaṭādīnāṃ bhautikānāṃ tattvāntaratvamiti bhāvaḥ | <hi rend="bold">prakṛterma-
<lb/>hāniti |</hi> jāyata iti śeṣaḥ | atra ṣoḍaśako gaṇa ekādaśendriyāṇi pañca
<lb/>tanmātrāṇi ca | ṣoḍaśasaṃkhyā parimāṇamasyeti ṣoḍaśakaḥ | ṣoḍaśaśabdātkan
<lb/>pratyayaḥ | tasmādapi ṣoḍaśakānniṣkṛṣṭebhyaḥ pañcabhyastanmātrebhyaḥ sakāśātpañca
<lb/>bhūtāni jāyante | niṣkṛṣṭebhya ityadhyāhāraḥ |
</p>
<pb n="320"/>
<p><hi rend="bold">dṛṣṭamiti |</hi> dṛṣṭaṃ pratyakṣam | āptavacanamāptavākyaṃ śabdaḥ | pratyakṣamanumānaṃ
<lb/>śabdaśceti trividhaṃ pramāṇabhiṣṭam | ebhistribhireva sarveṣāṃ pramāṇānāṃ siddhatvāt |
<lb/>upamānādīnāṃ pramāṇāntarāṇāṃ triṣvevāntarbhāvāt | prameyasya prakṛtyāditattva-
<lb/>jātasya siddhiḥ pratītiḥ pramāṇādbhavati | tatra viṣayasaṃnikṛṣṭenendriyeṇa saha
<lb/>manaso viṣayadeśe jāyamānā viṣayākārā vṛttiḥ pratyakṣaṃ pramāṇam | sā ca
<lb/>vṛttistatraivātmani pratibimbate | ātmano vibhutvāt | tādṛśavṛttipratibimbāva-
<lb/>cchinnaṃ caitanyaṃ pratyakṣapramā | evaṃ vyāptijñānajanyā sādhyaviśiṣṭapakṣākārā mano-
<lb/>vṛttiranumānaṃ pramāṇam | tādṛśavṛttipratibimbāvacchinnaṃ caitanyamanumitiḥ |
<lb/>āptavākyajñānajanyā padārthasaṃsargākārā manovṛttiḥ śabdapramāṇam | tatpratibi-
<lb/>mbāvacchinnaṃ caitanyaṃ śābdajñānam | aparokṣatvaṃ parokṣatvaṃ smṛtitvaṃ saṃśayatvaṃ
<lb/>viparyayatvamityādayo vṛttidharmā eva tatpratibimbarūpopādhivaśādātmacaitanye
<lb/>bhāsante | etatsarvaṃ vijñānācāryaiḥ kārikāyāmuktam —
</p>
<p><lg><l>pramātā cetanaḥ śuddhaḥ pramāṇaṃ vṛttireva ca |</l>
<l>pramārthākāravṛttīnāṃ cetane pratibimbanam ||</l></lg>
</p>
<p><lg><l>pratibimbitavṛttīnāṃ viṣayo meya ucyate |</l>
<l>vṛttayaḥ sākṣibhāsyāḥ syuḥ karaṇasyānapekṣaṇāt ||</l>
<l>sākṣāddarśanarūpaṃ ca sākṣitvaṃ sāṃkhyasūtritam ||</l></lg> iti |
<lb/>jñānasya janyatvaṃ vināśitvamātmadharmatvaṃ pratibimbopādhikaṃ na vastutaḥ | ātma-
<lb/>rūpasya jñānasya nityatvāt |
</p>
<p>athaibhiḥ pramāṇaiḥ pañcaviṃśatitattvāni sādhanīyāni | tatra prathamasya pradhāna-
<lb/>rūpatattvasya sādhakamanumānam | tacca sataḥ sajjāyata ityevaṃ kāryakāraṇabhāvamu-
<lb/>pajīvya pravartate iti tadarthaṃ tādṛśaṃ kāryakāraṇabhāvaṃ prasthāpayankāryakāraṇabhāve
<lb/>vipratipattiṃ pradarśayati — <hi rend="bold">iheti | caturdheti |</hi> idaṃ sarvaṃ jagatkāryaṃ tasya mūlakā-
<pb n="321"/>
<lb/>raṇaṃ cetyanayordvayoḥ sattvāsattvabhedena kāryakāraṇabhāve catvāraḥ kalpā bhavanti |
<lb/>asataḥ kāraṇātsakāśādasatkāryaṃ jāyata ityekaḥ | asataḥ sakāśātsadityaparaḥ |
<lb/>sataḥ sakāśādasaditi tṛtīyaḥ | sataḥ sakāśātsaditi caturthaḥ | tatra prathamo
<lb/>na saṃbhavati | asatastucchasya kāryasya śaśaviṣāṇasyevotpattyasaṃbhavāt | asataḥ
<lb/>kāraṇātsataḥ kāryasyotpattiriti pakṣo bauddhānām | te hi sarvaṃ bhāvarūpaṃ vastu
<lb/>kṣaṇikamiti manyante | kṣaṇikabhāvayormadhye ca na kāryakāraṇabhāvaḥ | kāryakṣaṇe
<lb/>kāraṇasya kāraṇakṣaṇe ca kāryasyāsattvāt | ataḥ pūrvakṣaṇikabhāvasya vināśa
<lb/>evottarakṣaṇikakāryasya kāraṇamityagatyāṅgīkartavyam | kāryasya sattvaṃ ca bauddhamate
<lb/>kṣaṇamavasthitirūpameva na tu kālatrayābādhyatvādikam | sataḥ sakāśādasatkā-
<lb/>ryamutpadyata iti tṛtīyaḥ kalpo māyāvādināṃ vedāntinām | tanmate ghaṭapaṭādi-
<lb/>kāryaṃ vyāvahārikasattāśrayībhūtamapi pāramārthikatvābhāvādasaducyate na tu śaśa-
<lb/>viṣāṇavattucchatvāt | tena na kāryasyotpattyasaṃbhavaḥ | kāryaṃ ca jagattanmate
<lb/>mūlakāraṇasya brahmaṇo vivarto na tu pariṇāmaḥ | vivartatvāttasyābhāsamātramiti
<lb/>na tasya pāramārthikatvam | vyāvahārikarūpeṇa sattvaṃ tu kāryasyeṣṭameva | tadabhi-
<lb/>prāyeṇa tu sataḥ sakāśātsatkāryamutpadyata iti caturthaḥ pakṣopi tanmate vaktuṃ
<lb/>śakyate | yadā ca kāryasya sattvaṃ paramārthikaṃ gṛhyate tadāyaṃ caturthaḥ pakṣo naiyā-
<lb/>yikānāṃ sāṃkhyānāṃ ca | tatraitāvānviśeṣaḥ | naiyāyikā hi vināśinopi
<lb/>kāryasya kiṃcitkālaparyantamavasthitatvāddhaṭapaṭādīnāṃ pāramārthikatvaṃ manyante |
<lb/>sāṃkhyāstu kālatrayābādhyatvena pāramārthikatvaṃ manyanta iti | tadatra prāguktakalpa-
<lb/>catuṣṭayamadhye prathamaḥ pakṣo na saṃbhavati | avaśiṣṭakalpatrayamadhyentimaḥ pāramā-
<lb/>rthikatvadvaidhena dvidhā bhavatītyevaṃ saṃkalanayā saṃbhavantaścatvāraḥ pakṣāścaturdhetyanena
<lb/>nirdiṣṭā iti bodhyam | <hi rend="bold">saugatāḥ |</hi> bauddhāḥ | sugato buddhaḥ | tasyedam (pā. sū.
<lb/>4 | 3 | 120) iti sūtreṇāṇpratyayaḥ | <hi rend="bold">sato'saditi |</hi> utpatteḥ pūrvamasaddhaṭā-
<lb/>di kāryaṃ sato mṛdādikāraṇakalāpātsakāśājjāyata iti naiyāyikādayaḥ saṃgi-
<lb/>ranta ityarthaḥ | ādiśabdena vaiśeṣikasaṃgrahaḥ | <hi rend="bold">vedāntina iti |</hi> advaitavedā-
<lb/>ntino māyāvādinaḥ śaṃkarācāryānusāriṇa ityarthaḥ | <hi rend="bold">vivarta iti |</hi> aparitya-
<lb/>ktasvarūpe vastuni bhāsamānaṃ rūpāntaraṃ vivartaḥ |
</p>
<pb n="322"/>
<p>bauddhābhimataṃ kāryakāraṇabhāvaṃ khaṇḍayati — <hi rend="bold">tatrāsata iti | tucchātuccha-
<lb/>yoriti |</hi> tucchaṃ niḥsvarūpam | pūrvakṣaṇikaghaṭasyābhāva uttarakṣaṇikaghaṭasyopādā-
<lb/>nakāraṇamiti hi bauddhā vadanti | abhāvasya ca svarūparahitasyātucchenottarakṣa-
<lb/>ṇikabhāvena ghaṭādinā tādātmyaṃ na saṃbhavati | tādātmyābhāve ca naivopādāno-
<lb/>pādeyabhāvasaṃbhavaḥ |
</p>
<p>naiyāyikābhimataṃ kāryakāraṇabhāvaṃ khaṇḍayati — <hi rend="bold">nāpīti |</hi> pūrvamasaddhaṭādikāryaṃ
<lb/>sato mṛdādikāraṇakalāpādutpadyata ityapi pakṣo na saṃbhavati | yata utpattirnāma
<lb/>sattayā saha saṃbandhaḥ | saṃbandhaśca dvayoḥ satoreva saṃbhavati na sadasatoḥ | na hi
<lb/>śaśaviṣāṇasyāmukena saha saṃbandho jāta iti vaktuṃ śakyate | tathā pūrvamasato
<lb/>ghaṭādikāryasya sattayā saha saṃbandho na saṃbhavatīti sattāsaṃbandharūpā ghaṭādikā-
<lb/>ryasyotpattirnopapadyate | na hi pūrvamasaddhaṭādikaṃ kulālādikārakavyāpāreṇāpi
<lb/>sadrūpaṃ bhavet | nīlapītayoriva sadasatorvirodhāt | <hi rend="bold">ghaṭasya dharmāviti |</hi> tathā
<lb/>ca yathā kaṭakatvadharmaviśiṣṭaṃ suvarṇaṃ suvarṇakāravyāpāreṇa kuṇḍalatvadharmabhāgbhavati
<lb/>tathātrāsattvadharmaviśiṣṭo ghaṭaḥ kulālādivyāpāreṇa sattvadharmabhāgbhavatītyāśayaḥ |
<lb/><hi rend="bold">asatīti |</hi> asattvaṃ ghaṭadharmaśceddharmasya dharmiṇamantareṇa sthityabhāvādasattvadharma-
<lb/>kāle dharmiṇo ghaṭasya sattvāpatterdharmiṇo nityatvaṃ prasajyata iti bhāvaḥ |
</p>
<p>upasaṃharansāṃkhyābhimataṃ kāryakāraṇabhāvaṃ pradarśayati — <hi rend="bold">tasmāditi |</hi> nanu yadi
<lb/>ghaṭādi kāryaṃ prāgapi sadeva tarhi kimarthaṃ kulālādikārakavyāpāra iti cettatrāha —
<lb/><hi rend="bold">sataśceti |</hi> sata eva ghaṭādikāryasya kārakavyāpārātprāganabhivyaktasya kāraka-
<lb/>vyāpāreṇa kevalamabhivyaktirbhavati | tatra dṛṣṭāntamāha — <hi rend="bold">yatheti |</hi> tileṣu vidya-
<lb/>mānasyaiva tailasya tilapīḍanavyāpāraḥ kevalamabhivyañjakatvātkāraṇaṃ bhavati |
<pb n="323"/>
<lb/>gavāmudare vidyamānasyaiva dugdhasya godohanavyāpāraḥ kevalamabhivyañjakatvātkāraṇaṃ
<lb/>bhavati | <hi rend="bold">asata iti |</hi> nidarśanaṃ dṛṣṭāntaḥ | avidyamānasya kāryasyedaṃ kāraṇa-
<lb/>mityatra na kaściddṛṣṭāntosti | na cāsato ghaṭāderdaṇḍādikaṃ kāraṇaṃ dṛśyata iti
<lb/>dṛṣṭāntostīti vācyam | ubhayavādisaṃmatasyaiva dṛṣṭāntatvāt | sāṃkhyaistu ghaṭādi
<lb/>kāryaṃ prākkāraṇarūpeṇa sadeveti svīkriyate | <hi rend="bold">kiṃ ceti |</hi> mṛdādikaṃ kāraṇaṃ
<lb/>ghaṭādinā kāryeṇa saha saṃbaddhaṃ saddhaṭādikāryamutpādayatyutāsaṃbaddham | saṃbaddhaṃ
<lb/>cettadānīṃ saṃbandhino ghaṭādeḥ sattvamavaśyaṃbhāvi | asaṃbaddhaṃ cedyathā mṛdādikaṃ
<lb/>kāraṇaṃ svāsaṃbaddhamapi ghaṭamutpādayati tathā paṭādikamapyutpādayet | <hi rend="bold">asattvā-
<lb/>diti |</hi> sattvena sattvadharmeṇa saha saṅgaḥ saṃbandho yeṣāṃ tādṛśaiḥ sattvarūpadharmavi-
<lb/>śiṣṭaiḥ | sadbhiriti yāvat | tādṛśairmṛdādikāraṇaiḥ saha kāryasyotpatteḥ pūrvaṃ saṃbandho
<lb/>nāsti | naiyāyikamate utpatteḥ pūrvaṃ ghaṭādikāryasyāsattvāt | asaṃbaddhamapyutpadyata
<lb/>ityucyate cenmṛdādikāraṇakalāpāddhaṭasyaivotpattirna paṭādīnāmiti vyavasthā na
<lb/>syādityarthaḥ | <hi rend="bold">asaṃbaddhamapīti |</hi> kāryeṇa sahāsaṃbaddhamapi tatkāraṇaṃ tadeva kāryaṃ
<lb/>janayati yatkāraṇaṃ yatra kārye śaktam | mṛdrūpaṃ kāraṇaṃ hi ghaṭotpādana eva samarthaṃ
<lb/>na tu paṭotpādana iti ghaṭamevotpādayati na paṭam | śaktiḥ kāryotpādanasāma-
<lb/>rthyam | mṛttikāyā ghaṭotpādana eva śaktirna paṭotpādana iti tu mṛttikāto
<lb/>jāyamānaṃ ghaṭādi kāryaṃ dṛṣṭvānumeyam | tathā ca mṛttikāyāṃ svābhāvikyeva ghaṭo-
<lb/>tpādanaśaktiḥ paścāddhaṭādikāryadarśanena kevalamanumīyata ityāśayaḥ | <hi rend="bold">tile-
<lb/>ṣviti |</hi> tailotpatteḥ prāgapi vidyamānāyāstilagataśaktestailotpattiṃ dṛṣṭvā paścāda-
<lb/>numānena jñānamastu nāma | paraṃ tu prāgvidyamānā yā tilagataśaktiḥ sā tadānīṃ
<lb/>tailena saha saṃbaddhā na vā | ādye tailasyotpatteḥ pūrvaṃ sattvaṃ durvāram | dvitīye tviyaṃ
<pb n="324"/>
<lb/>tailotpādanaśaktiriti nirūpayituṃ na śakyate | tathā cāsaṃbhavinorthasya nānumāne-
<lb/>nāpi jñānaṃ yujyata iti bhāvaḥ | atha hetvantareṇa kāryasyotpatteḥ prāksattvaṃ sādha-
<lb/>yati — <hi rend="bold">kāryeti |</hi> kāryakāraṇayorabhede hyekaiva sattā na tu sattādvayam | tathā ca
<lb/>kāryasyotpatteḥ prākkāraṇasattāyā vidyamānatvena tadabhinnā kāryasattāpi tadānī-
<lb/>mavarjanīyeti bhāvaḥ | <hi rend="bold">taddharmatvāditi |</hi> paṭasya tantvavasthāviśeṣarūpatvena
<lb/>tantudharmatvaṃ bodhyam | yo yadabhinno na bhavati sa tasya dharmopi na bhavati yathā
<lb/>goḥ sakāśādaśvaḥ | śaṅkate — <hi rend="bold">tarhīti |</hi> tantubhyaḥ sakāśātpaṭasyārthāntaratvābhāve
<lb/>satītyarthaḥ | <hi rend="bold">prāvaraṇakāryamiti |</hi> prāvaraṇarūpaṃ kāryamityarthaḥ | prāvaraṇasya
<lb/>śītāpanodanādikaṃ kāryamiti vā | <hi rend="bold">saṃsthāneti |</hi> saṃsthānamavayavasaṃniveśavi-
<lb/>śeṣaḥ | tantuṣu pūrvaṃ vidyamānopi paṭabhāvo vānenāvayavasaṃniveśaviśeṣe satyāvi-
<lb/>rbhavati | paṭabhāvaḥ paṭatvam | arthaḥ padārthaḥ | paṭarūpapadārthasya yā prāvaraṇarūpā
<lb/>kriyetyarthaḥ | atha vārthaḥ prayojanaṃ kāryamiti yāvat | paṭakāryabhūtā prāvaraṇarūpā
<lb/>yā kriyetyarthaḥ | tādṛśakriyākāritvaṃ tantūnāṃ paṭabhāvāvirbhāvottaramupapadyata
<lb/>ityarthaḥ | <hi rend="bold">niḥsarantīti |</hi> niḥsaracchabdasya prathamābahuvacanam | aṅgānītyanuṣajyate |
<lb/><hi rend="bold">nāsata iti |</hi> asato'vidyamānasya bhāvaḥ sattā na vidyate | tathā sato vidyamāna-
<lb/>syābhāvo'vidyamānatā na vidyate nāsti | yatsattatsarvadā sadeva yaccāsattadasadeveti
<lb/>tātparyam | <hi rend="bold">taduktamiti |</hi> kārakavyāpārātprāgasataḥ (da. 14 paṃ. 60) ityādi-
<pb n="325"/>
<lb/>granthena naiyāyikābhimatāsatkāryavādanirāsadvārā kāryasyotpatteḥ prāksattvaṃ yatsā-
<lb/>dhitaṃ tadeveśvarakṛṣṇena sāṃkhyakārikāyāmuktamityarthaḥ | <hi rend="bold">asadakaraṇāditi |</hi> kāryaṃ
<lb/>kāraṇavyāpārātprāgapi sadeva | kutaḥ | asadakaraṇāt | asataḥ karaṇaṃ na kenāpi
<lb/>kartuṃ śakyate | karaṇaṃ kriyā utpattiḥ | sattayā saha saṃbandha iti yāvat | tathā —
<lb/>upādānagrahaṇāt | upādānāni kāraṇāni | teṣāṃ grahaṇaṃ kāryeṇa saha saṃbandhaḥ |
<lb/>kāraṇaṃ hi kāryeṇa saha saṃbaddhameva kāryaṃ janayati | kāryasya prāgasattve tu tena saha
<lb/>kāraṇasya saṃbandho na saṃbhavati | kāryeṇa saha saṃbaddhameva kāraṇaṃ kāryotpādaka-
<lb/>mityatra kiṃ niyāmakamityāśaṅkyāha — sarvasaṃbhavābhāvāt | kāryeṇa sahāsaṃbaddha-
<lb/>syāpi kāraṇasya kāryotpādakatvāṅgīkāre sarvaṃ kāryajātaṃ sarvasmādbhavet | na tu
<lb/>tathā dṛśyate | loke tu mṛttikāyā eva ghaṭastantubhya eva paṭaḥ suvarṇādeva
<lb/>kaṭakamityevaṃ kāraṇaviśeṣātkāryaviśeṣotpattirdṛśyate | atha kāryaviśeṣaniyamārthaḥ
<lb/>kāraṇe kaścicchaktiviśeṣaḥ kalpyate | yena ca śaktiviśiṣṭatvācchaktaṃ kāraṇaṃ
<lb/>svaśakyasyaiva kāryasyotpādakaṃ nānyasyeti cetkāryasya prāksattvaṃ sidhyatyevetyāha —
<lb/>śaktasya śakyakaraṇāditi | mṛdi kalpyamānaḥ śaktiviśeṣo ghaṭasaṃbaddhaśced ghaṭameva
<lb/>janayennānyathā | ghaṭasaṃbandhaśca ghaṭamantareṇa na saṃbhavatīti ghaṭasyotpatteḥ prāksattvaṃ
<lb/>sidhyati | kāraṇabhāvācca kāryasya prāksattvaṃ sidhyati | bhāvaśabdaḥ svarūpavācī |
<lb/>kāryakāraṇayorabhedena kāryasya kāraṇasvarūpatvātkāryotpatteḥ prākkāraṇasya sattve
<lb/>tadānīṃ kāryasya sattvamavarjanīyameveti kārikārthaḥ |
</p>
<p>advaitavedāntibhirmāyāvādibhiruktaṃ kāryakāraṇabhāvaṃ khaṇḍayati — <hi rend="bold">nāpi sata
<lb/>iti |</hi> yathā śuktau rajataṃ bhāsate tathā brahmaṇi prapañco bhāsata iti vaktumaśa-
<lb/>kyam | nedaṃ rajatamitivannāyaṃ prapañca iti bādhasyānupalambhāt | <hi rend="bold">adhiṣṭhāneti |</hi>
<lb/>adhiṣṭhānamāropasya cidrūpaṃ brahma | tasminnāropyo jaḍaḥ prapañcaḥ | cijjaḍayośca
<lb/>mitho vilakṣaṇatvena prasiddhayorāropahetubhūtasārūpyābhāvena brahmaṇi prapañcasyā-
<lb/>ropo na saṃbhavati | kaladhautaṃ rūpyam | tasya śukteśca śvetatvena samānaṃ rūpam |
<lb/>atastatrāropaḥ saṃbhavati | kaladhautaśuktyādivaditi vaidharmye dṛṣṭāntaḥ |
<pb n="326"/>
<lb/>kaladhautarūpyādivaditipāṭhe kaladhautaṃ kathila iti mahārāṣṭrabhāṣāyāṃ prasiddho
<lb/>dhātuviśeṣaḥ | tatra rūpyasyāropo jāyate | dvayoḥ śvetatvena sārūpyam | atha vā
<lb/>sādharmye eva dṛṣṭāntaḥ | kaladhautaṃ suvarṇam | suvarṇarūpyayośca pītaśvetayorāropa-
<lb/>prayojakasārūpyābhāvena yathā suvarṇe rūpyasya rūpye vā suvarṇasyāropo na
<lb/>saṃbhavati tathetyarthaḥ |
</p>
<p>evaṃ bauddhairnaiyāyikairadvaitavedāntibhiśca pradarśitaṃ kāryakāraṇabhāvaṃ nirasyotpatteḥ
<lb/>prāk sadeva kāryaṃ sataḥ kāraṇātsakāśādāvirbhavatītyevaṃrūpaṃ sāṃkhyābhimataṃ
<lb/>kāryakāraṇabhāvamavalambya pūrvokteṣu pañcaviṃśatitattveṣu prathamaṃ pradhānamanumāna-
<lb/>pramāṇena sādhayati — <hi rend="bold">tataśceti | vimatamiti |</hi> vimataṃ sādhyatvena saṃdigdham |
<lb/>saṃdigdhasādhyavānpakṣa iti pakṣalakṣaṇānusāreṇa vimatapadaṃ tatra tatra pakṣaviśeṣaṇata-
<lb/>yocyate | bhāvajātaṃ padārthasamudāyaḥ | ayaṃ pakṣanirdeśaḥ | sukhaduḥkhamohā ātmā
<lb/>svarūpaṃ yasya tādṛśaṃ kāraṇaṃ yasyeti bahuvrīhigarbho bahuvrīhiḥ | ayaṃ sādhyani-
<lb/>rdeśaḥ | taiḥ sukhaduḥkhamohairanvitatvādyuktatvāt | ayaṃ hetunirdeśaḥ | anvīyate saṃba-
<lb/>dhyate | rucakaṃ suvarṇapātram | nanvevamastu mūlakāraṇaṃ pradhānaṃ sukhaduḥkhamohayuktam |
<lb/>tāvatā kathaṃ tasya triguṇātmakatvamityāha — <hi rend="bold">tatreti |</hi> hetutvena pradarśitaṃ bhāva-
<lb/>jātasya sukhaduḥkhamohānvitatvamupapādayati — <hi rend="bold">tathā hīti | maitradāreṣviti |</hi>
<lb/>maitro nāma kaścitpuruṣaḥ | tasya dārā anekāḥ striyaḥ | tāsāṃ madhye satyavatī-
<lb/>nāmnī kācitstrī | sā ca bhartuḥ priyeti tasyāṃ vidyamānaḥ sattvaguṇo bhartāraṃ prati
<lb/>prādurbhavati | atastasyāḥ sakāśādbhartuḥ sukhaṃ bhavati | sapatnīsaṃbandhe satyavatīgato
<pb n="327"/>
<lb/>rajoguṇaḥ prādurbhavati | atastāsāṃ duḥkhaṃ bhavati | satyavatīmalabhamānasya tatprā-
<lb/>ptyanicchoścaitrasya moho bhavati | taṃ prati satyavatīgatasya tamoguṇasya prādurbhā-
<lb/>vāt | <hi rend="bold">vaicitya iti |</hi> vaicityaṃ vigatacittatvaṃ cittarāhityamiti yāvat |
<lb/>cittarāhityaṃ ca cittavṛttirāhityameva | svarūpataścittarāhityasyāsaṃbhavāt | <hi rend="bold">ajā-
<lb/>mekāmiti |</hi> yadyapyajāśabdaḥ paśuviśeṣarūpāyāṃ chāgāyāṃ rūḍhastathāpyatra mantre
<lb/>rūḍhyarthasya grahaṇaṃ na saṃbhavati | adhyātmavidyādhikārāt | tathā ca yaugikārthasyai-
<lb/>vātra grahaṇam | na jāyata ityajā mūlaprakṛtiḥ | sā ca notpadyate | nityatvā-
<lb/>ttasyāḥ | ekā ca sā lohitaśuklakṛṣṇā ca | yadyapi lohitaśuklakṛṣṇaśabdā
<lb/>varṇaparāḥ prasiddhāstathāpyatra lakṣaṇayā guṇatrayaparāḥ | lohitaṃ kusumbhādikaṃ
<lb/>paṭādīn rañjayati | padārthagato rajoguṇopi prekṣamāṇaṃ rañjayati | tathā ca rañja-
<lb/>katvasādharmyāllohitaśabdena rajoguṇo lakṣyate | tathā śukla ādityādiḥ padārthaḥ
<lb/>prakāśakaḥ | sattvaguṇopi prakāśakaḥ | tathā ca prakāśakatvasādharmyācchuklaśabdena
<lb/>sattvaguṇo lakṣyate | tathā kṛṣṇo meghādiḥ sūryādyāvarakaḥ | tamoguṇopyāvarakaḥ |
<lb/>tathā cāvarakatvasādharmyātkṛṣṇaśabdena tamoguṇo lakṣyate | evaṃ ca lohita-
<lb/>śuklakṛṣṇetyasya triguṇātmiketyarthaḥ paryavasannaḥ | sā ca triguṇātmikā mūlapra-
<lb/>kṛtiḥ svasamānaṃ triguṇānvitaṃ rūpaṃ yāsāṃ tādṛśīrbahvīḥ prajāḥ sṛjati | sarvasya
<lb/>padārthajātasya traiguṇyānvitatvamanupadamevoktam | ekojo baddhaḥ puruṣastāṃ
<lb/>prakṛtiṃ juṣamāṇaḥ sevamānonuśetenusarati | prakṛtikāryaṃ buddhimanaādikamātma-
<lb/>tvenopagamya saṃsarati | anyojo muktaḥ puruṣastvenāṃ bhuktabhogāṃ jahāti | atra
<lb/>mantre pūrvārdhe triguṇātmikā mūlaprakṛtirabhidhīyate | uttarārdhe cātmabhedaḥ śrūyate |
<lb/>tathā caitacchrutyanuguṇametaddarśanamiti sāṃkhyābhiprāyaḥ |
</p>
<pb n="328"/>
<p>athācetanasya pradhānasya kevalasya kāryotpādane svātantryeṇa pravṛttimasahamānaḥ
<lb/>śaṅkate — <hi rend="bold">nanviti |</hi> pradhānaṃ svayamacetanatvāccetanena kenacidapreritatvācca mahatta-
<lb/>ttvādikāryotpatyanuguṇaṃ vyāpāraṃ kartuṃ na prabhavati | loke tathā kvāpyadarśanāt | na
<lb/>hyasaṃyojitāśvo rathaḥ svayaṃ gantuṃ prabhavati | dṛṣṭāccādṛṣṭasiddhiḥ | tathā ca pradhāna-
<lb/>prerakatveneśvaroṅgīkartavya ityāśayaḥ | <hi rend="bold">vatseti |</hi> yathā ajñasyācetanasyāpi kṣīrasya
<lb/>vatsavivṛddhirūpaprayojanavatī pravṛttirjāyamānā loke dṛśyate tathā puruṣavimo-
<lb/>kṣaṇopayoginī pradhānasya pravṛttiḥ kalpyata ityarthaḥ | nanu pradhānasya pravṛttyā kathaṃ
<lb/>puruṣasya mokṣa iti cet-ucyate | duḥkhanivṛttirmokṣaḥ | duḥkhanivṛttiśca prakṛtipuruṣa-
<lb/>vivekajñānādbhavati | tatra prakṛteratyantasūkṣmatvena durjñeyatayā tato vivekaḥ
<lb/>puruṣasya duradhigamaḥ | prakṛteḥ pravṛttyanantaraṃ tu bhautikaṃ sthūlakāryaṃ viśadatayā
<lb/>jñāyata iti tato bhedaḥ puruṣasya jñātuṃ śakyate | tatastatkāraṇebhyo bhūtebhyo bhedo
<lb/>jñāyate tatastatkāraṇādityevaṃ krameṇa sthūlārundhatīnyāyena prakṛteḥ sakāśādbhedaḥ
<lb/>sugrāhyo bhavatīti |
</p>
<p><hi rend="bold">ādya iti |</hi> duḥkhasya śarīrasāpekṣatvājjīvānāṃ śarīrasattva eva duḥkhasaṃbhavo
<lb/>nānyatheti bhāvaḥ | <hi rend="bold">karuṇayeti |</hi> karuṇā paraduḥkhaprahāṇecchā | tayā ca pravṛtti-
<pb n="329"/>
<lb/>rbhavati | <hi rend="bold">puruṣārthaprayuktaḥ |</hi> puruṣārthopayogī | <hi rend="bold">puruṣopīti |</hi> puruṣaśca svasmi-
<lb/>nvidyamāno yaḥ prakṛtestatpariṇāmabhūtāyā buddheśca sakāśādbhedastasyāgrahādajñānātsvaṃ
<lb/>buddhisvarūpaṃ manyamāno buddhigataṃ sukhādikaṃ svasyaiveti jānaṃstannivāraṇāya mokṣa-
<lb/>mapekṣata ityarthaḥ | kaivalyaṃ mokṣaḥ | <hi rend="bold">tatprakṛtīti |</hi> tatkaivalyaṃ prakṛtipuruṣabheda-
<lb/>grahamūlakamiti tādṛśabhedagrahaṃ vinā na yuktamiti mokṣasādhanībhūtabhedajñānāya
<lb/>bhedapratiyogibhūtaprakṛtyapekṣā puruṣasyeti bhāvaḥ | <hi rend="bold">sārtheneti |</hi> samudāyena
<lb/>sahetyarthaḥ | <hi rend="bold">upaplavāt |</hi> corādikṛtopadravāt | <hi rend="bold">skandhādhirūḍha iti |</hi>
<lb/>samīhitaṃ sthānaṃ prapnotītyanuṣajyate | <hi rend="bold">puruṣasyeti |</hi> pradhānasya svakarmakadarśa-
<lb/>nārthaṃ puruṣāpekṣāyāṃ puruṣasya ca kaivalyārthaṃ pradhānāpekṣāyāmubhayoḥ pradhānapu-
<lb/>ruṣayoḥ saṃyogo bhavati | paṅgvandhavat | yathā gatiśaktivihīnasya paṅgora-
<lb/>bhīṣṭadeśaprāptyarthaṃ gatiśaktimatopekṣāyāmandhasya ca dṛkśaktihīnasya dṛkśaktimato-
<lb/>pekṣāyāṃ saṃyogo bhavati tadvat | tādṛśasaṃyogakṛteyaṃ sṛṣṭirityarthaḥ | atra puruṣaḥ
<lb/>kriyārahitatvātpaṅgutulyaḥ | pradhānaṃ cācetanatvādandhatulyam | tatra ca paṅgusaṃbandhā-
<note>14|129 — prayukta <foreign xml:lang="en">for</foreign> prayuktaḥ <foreign xml:lang="en">C.</foreign></note>
<pb n="330"/>
<lb/>dandho mārge yathā pravartate tathā puruṣasaṃbandhātpradhānaṃ pravartate | andhasaṃbandhācca
<lb/>yathā paṅgurabhīṣṭaṃ deśaṃ prāpnoti tathā pradhānasaṃbandhātpuruṣo vivekajñānadvārā
<lb/>mokṣaṃ prāpnotīti tātparyam |
</p>
<p><hi rend="bold">raṅgasyeti |</hi> raṅgaśabdena nṛtyasthānavācinā tādṛśasthānāvasthito jana upa-
<lb/>lakṣyate | yathā nartakī prekṣakajanasya nṛtyaṃ darśayitvā nṛtyānnivartate tathā prakṛti-
<lb/>rātmānaṃ svasvarūpaṃ mahattattvādipariṇāmadvārā śabdādiviṣayarūpeṇa puruṣasya
<lb/>prakāśya tato vinivartate ityarthaḥ ||
</p>
<trailer>iti śrīsarvadarśanasaṃgrahavyākhyāyāṃ darśanāṅkurābhidhāyāṃ sāṃkhyadarśanaṃ samāptam ||</trailer>
</div>
<div n="15">
<pb n="331"/>
<p><hi rend="bold">sāṃpratamiti |</hi> jīvātirikta īśvarostītyevaṃ manyamānā ye sāṃkhyāstanmataprava-
<lb/>rtakā ye patañjaliprabhṛtayo munayasteṣāṃ matamityarthaḥ | prabhṛtiśabdena hiraṇyaga-
<lb/>rbhayājñavalkyagrahaṇam | yadyapi patañjaleḥ prāgeva hiraṇyagarbheṇa yājñavalkyena ca
<lb/>yogaśāstraṃ praṇītaṃ tathāpi jijñāsūnāmavabodhasaulabhyāya patañjalinā samādhi-
<lb/>sādhanavibhūtikaivalyabhedena tadavāntarabhedena ca viṣayānvivicyāsya śāstrasya
<lb/>sāmīcīnyena pratipādanāttata eva cāsya yogaśāstrasya pātañjaladarśanaśabdena
<lb/>prasiddhibāhulyāccātra patañjalernirdeśaḥ | itare prabhṛtiśabdena saṃgṛhītāḥ |
</p>
<p><hi rend="bold">tatreti |</hi> sāṃkhyapravacanamityaparaṃ dvitīyaṃ nāma yasya | yogaśāstramityekaṃ nāma |
<lb/>tasyaiva śāstrasya sāṃkhyapravacanamiti dvitīyaṃ nāma | tasminyogaśāstre patañjali-
<lb/>muninā sūtraṃ praṇītam | tatra catvāraḥ pādāḥ | prathamaḥ samādhipādaḥ | dvitīyaḥ
<lb/>sādhanapādaḥ | tṛtīyo vibhūtipādaḥ | caturthaḥ kaivalyapādaḥ | <hi rend="bold">atheti |</hi> athaśabdaḥ
<lb/>svarūpeṇa maṅgalabhūtaḥ | taduccāraṇamapi maṅgalabhūtam | mṛdaṅgādidhvanivat |
<lb/>arthastu tasyādhikāraḥ | adhikāraścātrārambhaḥ | yogonuśiṣyate vivicya bodhya-
<lb/>teneneti yogānuśāsanaṃ śāstram | anena hiraṇyagarbhādyupadiṣṭasyaiva yogasya vivicya
<lb/>bodhanamatreti dhvanitam | yogaśāstramārabdhaṃ veditavyamiti sūtrārthaḥ | <hi rend="bold">yoga
<lb/>iti |</hi> cittasya vṛttīnāṃ pramāṇaviparyayādīnāṃ yo nirodho nivartanaṃ sa yoga
<lb/>ityarthaḥ | vṛttinivartanaṃ ca cittanigraharūpotīndriyo yatnaviśeṣaḥ | <hi rend="bold">samādhi-
<lb/>miti |</hi> samyagādhānaṃ cittāvasthānaṃ samādhiḥ | taduktaṃ yogavāsiṣṭhe —
</p>
<p><lg><l>imaṃ guṇasamāhāramanātmatvena paśyataḥ |</l>
<l>antaḥ śītalatā yasya samādhiriti kathyate ||</l></lg> (yo. vā. iti)
<lb/>sa ca samādhirdvividhaḥ saṃprajñāto'saṃprajñātaśca | samyak saṃśayaviparyayarāhi-
<pb n="332"/>
<lb/>tyena prajñāyate prakarṣeṇa jñāyate dhyeyasvarūpaṃ yatra sa saṃprajñātaḥ | asaṃprajñāte tu
<lb/>dhyeyāddhyānasya bhedopi na bhāsate | tatra dhyeyākāravṛtterapi nirodhāt | <hi rend="bold">nira-
<lb/>dikṣat |</hi> nirdiṣṭavān | <hi rend="bold">tapaḥsvādhyāyeti |</hi> tapaḥ śāstroktamupavāsādikaṃ
<lb/>cittaprasādāvirodhi | svādhyāyaḥ praṇavādijapo mokṣaśāstrādhyayanaṃ vā | īśvara-
<lb/>praṇidhānaṃ parameśvaracintanaṃ tatra sarvakarmārpaṇaṃ ca | etāni kriyārūpo yogaḥ |
<lb/>yogasādhanatvādyoga ityucyate | ayaṃ ca kriyāyogo na samāhitacittasya kiṃ tu
<lb/>vyutthitacittasya | kriyāyogaṃ yamādīni pañca bahiraṅgāṇi sādhanāni ca dvitīye
<lb/>sādhanapāde niradikṣadityarthaḥ | yamādīni sādhanāni ca yamaniyamāsanaprāṇāyā-
<lb/>mapratyāhārarūpāṇi | ahiṃsā satyamasteyaṃ brahmacaryamaparigrahaścetyete pañca yamāḥ |
<lb/>prāṇaviyogānukūlo vyāpāro hiṃsā | tadabhāvo'hiṃsā | vāco manasaśca yathā-
<lb/>rthatvaṃ satyam | paradravyasyāpaharaṇaṃ steyam | tadabhāvo'steyam | brahmacaryamupasthe-
<lb/>ndriyaniyamanam | aparigraho bhogasādhanavastūnāmanaṅgīkāraḥ | śaucaṃ saṃtoṣastapaḥ
<lb/>svādhyāya īśvarapraṇidhānaṃ cetyete pañca niyamāḥ | śucerbhāvaḥ śaucam |
<lb/>śuddhirityarthaḥ | taddvividhaṃ śārīraṃ mānasaṃ ca | śārīraṃ dvividhaṃ bāhyamāntaraṃ
<lb/>ca | mṛjjalādibhiḥ śarīrakṣālanaṃ bāhyam | pañcagavyādibhakṣaṇenāntaram | samyag
<lb/>bhāvanayā manomalānāṃ rāgadveṣādīnāṃ kṣālanaṃ mānasam | saṃtoṣastṛṣṇākṣayaḥ |
<lb/>tapaādīnyanupadamevoktāni | sthirasukhamāsanam | sthiraṃ niścalaṃ sukhāvahaṃ ca
<lb/>yattadāsanam | āsyatenenetyāsanam | tacca padmāsanādikaṃ hastapādādyavayavāva-
<lb/>sthānaviśeṣarūpam | āsanasthairyācca śītoṣṇādipīḍā na bhavati | śvāsapraśvāsa-
<lb/>kāle vāyoḥ svābhāvikī yā gatistasyā nirodhaḥ prāṇāyāmaḥ | nāsāpuṭena
<lb/>vāyorantaḥ praveśaḥ śvāsaḥ | tato bahirnirgamaḥ praśvāsaḥ | prāṇāyāmena ca sthiraṃ
<lb/>cittaṃ śabdādiviṣayairna saṃyujyate | tataśca śrotrādīnīndriyāṇyapi viṣayairna saṃyu-
<lb/>jyante | tāni ca tadānīṃ kevalaṃ cittasvarūpānukārīṇi bhavanti | ayameva pratyā-
<lb/>hāraḥ | aṣṭasu yogāṅgeṣvetāni yamaniyamāsanaprāṇāyāmapratyāhārarūpāṇi pañca
<lb/>bahiraṅgāṇi sādhanāni | cittasthairyadvārā paraṃparayā samādhyupakārakatvāt | dhāra-
<lb/>ṇādhyānasamādhirūpāṇi trīṇi samādherantaraṅgāṇi sādhanāni | samādhisvarūpani-
<lb/>ṣpādanāt | samādhiryogaḥ | soyaṃ yogavṛkṣaścittakṣetre yamaniyamābhyāṃ prāptabīja
<lb/>āsanaprāṇāyāmābhyāmaṅkuritaḥ pratyāhāreṇa kusumitontaraṅgasādhanairdhāraṇādibhi-
<lb/>stribhiḥ phalito bhavati | tadetadantaraṅgaṃ sādhanatrayaṃ patañjalinā tṛtīye vibhūti-
<pb n="333"/>
<lb/>pāde nirūpitam | tadāha — <hi rend="bold">tṛtīya iti | deśeti |</hi> yatra hṛtpuṇḍarīkādirūpe
<lb/>deśe dhyeyaṃ cintanīyaṃ tatra deśe cittasya bandha ekāgratā saiva dhāraṇetyucyata iti
<lb/>sūtrārthaḥ | dhyānaṃ ca vṛttyantarāvyavahito dhyeyākāro manaso vṛttipravāhaḥ | dhyānaṃ
<lb/>caitadyadā dhyeyamātrākāraṃ dhyānadhyātṛdṛṣṭiśūnyaṃ bhavati tadā tadeva samādhirityabhi-
<lb/>dhīyate | dhāraṇāderantaraṅgasādhanatrayasyaikaviṣayasya saṃyama iti pāribhāṣikī
<lb/>saṃjñā | taduktaṃ sūtrakāreṇa — tattrayamekatra saṃyamaḥ (pā. yo. sū. 3 | 4) iti |
<lb/>saṃyamasya mukhyaṃ phalaṃ yogaḥ | avāntaraphalaṃ tu vibhūtayaḥ | vibhūtayaḥ siddhayaḥ |
<lb/>tāśca bhūtabhaviṣyadarthajñānaṃ paśupakṣyādiśabdajñānaṃ janmāntarasmaraṇaṃ paramanogatārtha-
<lb/>jñānamantardhānamityādyāḥ | etatsarvaṃ tṛtīye pāde sūtrakāro nirdiṣṭavānityarthaḥ |
<lb/><hi rend="bold">caturthe |</hi> kaivalyapāde | <hi rend="bold">janmeti |</hi> janmamātrājjātā janmajāḥ | yathā devādī-
<lb/>nām | pāradādirasasevanājjātā auṣadhijāḥ siddhayaḥ | tathā mantreṇa tapasā
<lb/>samādhinā ca sādhanabhūtena labdhāstisra ityevaṃ sādhanabhedena pañcavidhāḥ siddhayaḥ |
<lb/>tāścāṇimādyā ajarāmaratvākāśagamanādayaśca | pūrvoktairyamaniyamādibhiraṣṭāṅgairyoga-
<lb/>vṛkṣe phalite sati prakṛtipuruṣayorbhedaḥ sākṣātkṛto bhavati | tataścāsaṅgapuruṣajñānā-
<lb/>dduḥkhātyantābhāvarūpo mokṣaḥ sidhyati | etatsarvaṃ caturthe pāde nirdiṣṭam | <hi rend="bold">prācī-
<lb/>nāni |</hi> sāṃkhyadarśane pratipāditāni (da. 14 paṃ. 5) | <hi rend="bold">ṣaḍviṃśa iti |</hi> ayaṃ hi
<lb/>sāṃkhyadarśanāpekṣayāsminpātañjaladarśane viśeṣo yadete pātañjalā īśvaraṃ manyante |
<lb/>sāṃkhyā api kecidīśvaraṃ manyante | paraṃ tu teṣāṃ darśanamatra pṛthaṅnoktam |
<lb/>viśeṣāntarābhāvāt | <hi rend="bold">kleśakarmeti |</hi> avidyādayaḥ kleśāḥ | te cāgre mūla
<lb/>eva vakṣyante | te hi cetasi vartamānāstriguṇātmakaṃ saṃsāraṃ draḍhayantaḥ paritāpaṃ
<lb/>janayanti | ataḥ kleśā ucyante | karma vihitaṃ niṣiddhaṃ ca | karmaphalaṃ janmāyu-
<lb/>rbhogarūpaṃ trividhaṃ vipākaśabdenocyate | āśerate cittabhūmāvityāśayāḥ saṃskārāḥ |
<lb/>etaiḥ kleśādibhiraparāmṛṣṭaḥ kālatrayepi yo na saṃspṛśyate sa puruṣaviśeṣa īśvaraḥ |
<lb/>yadyapyatra darśane sāṃkhyadarśana iva sarveṣāṃ jīvātmanāṃ vastutaḥ kleśādisparśo
<lb/>nāstyeva tathāpi cittagatāḥ kleśā jīveṣu vyapadiśyante | īśvarasya tu tādṛśopi
<pb n="334"/>
<lb/>kleśādisaṃbandho nāsti | sa ceśvaraḥ svecchāmātreṇaikaṃ yugapadanekāni vā śarīrāṇi
<lb/>nirmimīte | tāni nirmāṇakāyaśabdenocyante | <hi rend="bold">saṃpradāyeti |</hi> anena saṃpradāyapra-
<lb/>vartanena jīveṣvanugrahakaraṇena ca liṅgeneśvaronumānapramāṇena sidhyatīti bhāvaḥ |
</p>
<p><hi rend="bold">nanviti |</hi> tapyabhāvastapyatā | duḥkhamiti yāvat | jīvasya duḥkhameva
<lb/>nāsti | nirlepatvāt | tathā ca kimarthaṃ tadanugrāhakatveneśvaraḥ svīkriyata ityā-
<lb/>śayaḥ | <hi rend="bold">tāpakasyeti |</hi> ayaṃ bhāvaḥ — na tāvajjīvaḥ svayaṃ tapyo nāpi tāpakaḥ |
<lb/>kiṃ tu buddhigataḥ sattvāṃśastapyaḥ | mṛdutvātpādatalavat | tāpakastu rajoṃśaḥ |
<lb/>kaṭhinatvātkaṇṭakavat | buddhirhi pradhānasya pariṇāmaḥ | pradhānaṃ ca triguṇātmakamiti
<lb/>tadguṇatrayamapi buddhirūpeṇa pariṇamate | na ca vastuta eva jīvasya tapyatvamastviti
<lb/>vācyam | apariṇāmini niṣkriye jīvātmani kriyājanyaphalāśrayatvarūpakarmatvā-
<lb/>saṃbhavāt | jñānakriyākarmatvaṃ tu viṣayatārūpaṃ tasyopapadyata evetyanyat | na
<lb/>caivaṃ jīvapadavācyasya puruṣasya duḥkhābhāve duḥkhanivṛtteḥ puruṣārthatvaṃ na syāt |
<lb/>puruṣeṇābhyarthyamānatvābhāvāt | kiṃ ca buddherduḥkhasattvepi kā hāniḥ puruṣasya yena
<lb/>tannivṛttyarthamasya yatnaḥ syāditi vācyam | buddhigate sattvāṃśe tapyamāne puruṣopi
<lb/>pratibimbarupeṇa tatsamānākāro bhavannanutapyata iti mūḍhairdṛśyate | buddhyapekṣayā
<lb/>svasmin bhedasya vidyamānasyāpyajñānena buddhigatadharmāṇāṃ svasminnāropāt | vidvaddṛ-
<lb/>ṣṭyāpi pratibimbarūpeṇa bhoktṛtvaṃ puruṣasya vartata eva | tathā ca buddhigatasyāpi
<lb/>duḥkhasya heyatvātpuruṣārthatvopapattiḥ | <hi rend="bold">sattvamiti |</hi> buddhibhāvena vṛttaṃ buddhirūpeṇa
<lb/>pariṇatam | tapyena buddhigatasattvāṃśena sahābhedagrāhiṇī yā tāmasyajñānamūlikā
<lb/>manovṛttistasyāṃ satyāmabhedāropeṇātmā tapya ityucyata ityarthaḥ | <hi rend="bold">pañcaśikhe-
<lb/>neti |</hi> iyaṃ pañcaśikhācāryoktirdraṣṭā dṛśimātraḥ (pā. yo. sū. 2 | 20) iti
<pb n="335"/>
<lb/>pātañjalayogasūtre bhāṣyakārairuddhṛtā | pratisaṃkrama uparāgaḥ | vikārahetubhūtaḥ
<lb/>saṃyoga iti yāvat | tadrahitopyātmā buddhau pratibimbarūpeṇa saṃkrānta iva tadvṛttiṃ
<lb/>viṣayādyākārāṃ buddhivṛttimanupatati svasaṃbandhena cetanāmiva karoti | yathā sūryaḥ
<lb/>svapratibimbayuktaṃ jalaṃ tejasvitādiguṇayuktaṃ pradarśayati tadvat | tādṛśyā buddheśchā-
<lb/>yayā cātmā buddhiriva svayamapi viṣayākārāṃ tadvṛttimanukaroti | jñānaṃ ca tatta-
<lb/>dviṣayākāragrahaṇameva | tacca vastuto buddhestaddvārā ca tatsaṃyuktasyātmana ityātmā
<lb/>jñānītyucyate | buddhisattvaṃ cātmasaṃbandhena cetanamityucyate | <hi rend="bold">tathā śuddhopīti |</hi>
<lb/>nirlepopyātmā bauddhaṃ buddhigataṃ viṣayākāragrahaṇarūpaṃ pratyayamanupaśyatyanukaroti |
<lb/>tādṛśaśca puruṣo vastuto'tadātmāpi buddhyasarūpopi tadātmaka iva buddhisarūpa iva
<lb/>pratibhāsata ityarthaḥ | <hi rend="bold">itthamiti |</hi> yamaniyamādīnyaṣṭāṅgāni yasya tādṛśasya yogasya
<lb/>yattapaḥśraddhādirūpeṇādareṇa yuktaṃ nirantaraṃ dīrghakālaparyantaṃ cānuṣṭhānaṃ teneśvaradhyā-
<lb/>nena ca sattvapuruṣayorbuddhisattvamātmā cetyanayorbhedo jñāyate | etadbhedajñānamevā-
<lb/>nyatākhyātirityucyate | pratyayāntararahite tādṛśe bhedajñāne satyavidyādayaḥ
<lb/>samūlamunmūlitā bhavanti | kleśā vakṣyante | samūlakāṣamityatra nimū-
<lb/>lasamūlayoḥ kaṣaḥ (pā. sū. 3 | 4 | 34) iti sūtreṇa samūlaśabda upapade
<lb/>kaṣadhātorṇamulpratyayaḥ | kaṣādipu yathāvidhyanuprayogaḥ (pā. sū. 3 | 4 | 46)
<lb/>iti punastasyaiva kaṣadhātoranuprayogaḥ | mūlena saha vinaṣṭā bhavantītyarthaḥ |
<lb/>kleśamūlaṃ ca saṃskāraḥ | <hi rend="bold">kuśaleti |</hi> āśerate sāṃsārikāḥ puruṣā asminnityā-
<lb/>śayaḥ | karmaṇāmāśayaḥ karmāśayaḥ karmanidhiḥ | sa ca puṇyapāparūpo dvividhopi
<lb/>kleśarūpamūlena saha hato bhavati | samūlaghātamityatra samūlākṛtajīveṣu hankṛñ-
<lb/>grahaḥ (pā. sū. 3 | 4 | 36) iti sūtreṇa samūlaśabda upapade handhātorṇamulpratyayaḥ |
<pb n="336"/>
<lb/>anuprayogaḥ pūrvavat | <hi rend="bold">tataśceti |</hi> yena saṃbandhenaikasya saṃbandhino dharmā aparasaṃ-
<lb/>bandhini vyapadiśyante tādṛśaḥ saṃbandhaviśeṣo lepaḥ | tadrahitasya prakṛteḥ sakāśā-
<lb/>tpārthakyena yadavasthānaṃ sa mokṣa iti siddham |
</p>
<p><hi rend="bold">prekṣāvaditi |</hi> prekṣāvatāṃ vicāraśīlānāṃ śāstrāvalokane yā pravṛttirbhavati
<lb/>sānubandhacatuṣṭayajñānānantarameva | viṣayaḥ prayojanaṃ saṃbandhodhikārī cetyeṣāṃ
<lb/>caturṇāmanubandha iti pāribhāṣikī saṃjñā | etaccatuṣṭayānyatamasya kasyāpyajñāne
<lb/>pravṛttirnopapadyate | śāstre pratipādyortho viṣayaḥ | asmiñchāstre kiṃ pratipādyate kiṃ ca
<lb/>tasya phalaṃ kaśca śāstre viṣayaphalādhikāriṇāṃ saṃbandhaḥ kasya ca tatrādhikāra etadava-
<lb/>śyaṃ jñeyameva | lokepi hyalpe ghaṭādau mahati vā prāsādādau kārye saṃpādyamāne kiṃ
<lb/>kāryaṃ kimarthaṃ kāryaṃ kathaṃ kāryaṃ kena kāryaṃmiti sarvaṃ vicāryaiva pravṛttirdṛśyate |
</p>
<p><hi rend="bold">adhikārārthaḥ |</hi> ārambhārthakaḥ | śaṅkate — <hi rend="bold">athaśabdasyeti |</hi> nāmaliṅgānu-
<lb/>śāsanaṃ nāmāmarasiṃhaviracito'marakośaḥ | tatra nāmāni talliṅgāni cānuśiṣya-
<lb/>nte | atho athetyetau śabdau maṅgalenantare ārambhe praśne kārtsnye cārthe vartete iti
<lb/>kośārthaḥ | tatra maṅgalarūperthe tatsādhanatayaitau śabdau vartete na tu vācakatayā |
<lb/>etacchabdayoruccāraṇadvārā maṅgalasādhanatvāt | anantarādiṣvartheṣu tu vācakatayā
<lb/>vartete | na cātra kośe vācakatayaiva śabdānāmanuśāsanamiti bhramitavyam | tu hi ca
<lb/>sma ha vai pādapūraṇe (amarako. 3 | 4 | 5) ityatra tuhītyādīnāṃ pādapūraṇasādhanatve-
<lb/>nānuśāsanadarśanāt | pādapūraṇaṃ hi tuhītyādīnāṃ na vācyorthaḥ | rāmastu lakṣmaṇaṃ
<lb/>prāhetyatra pādapūraṇasya rāme lakṣmaṇe pravacanakriyāyāṃ vānvayābhāvāt | tathā ca
<lb/>maṅgalasya vācyārthatvābhāvena na tadarthakāthaśabdasya viviktaṃ kiṃcidudāharaṇam |
<lb/>kiṃ tvanantarādyanyatamārthe prayukta evāthaśabdo maṅgalaṃ sādhayati | tatrānantare yathā —
<lb/>snānaṃ kṛtvātha bhuñjīta | ārambhe yathā — atha śabdānuśāsanam | praśne yathā — atha
<pb n="337"/>
<lb/>vaktuṃ samarthosi | kārtsnye yathā — atha dhātūn brūmaḥ | <hi rend="bold">praśneti |</hi> kaṃcitprati praṣṭuṃ
<lb/>patañjaleḥ pravṛttyabhāvena praśnārtho na saṃbhavati | nāpi kārtsnyam | kṛtsnaṃ yogānu-
<lb/>śāsanamiti pratipādanasyānarthakyāt | <hi rend="bold">pūrvaprakṛteti |</hi> ātmā nityothānitya
<lb/>iti vipratipattivākyethaśabdasya pūrvaprakṛtāpekṣārthatvaṃ dṛśyate | atra pūrvaprakṛtāpekṣā
<lb/>prayogopādhirna tvathaśabdasya vācyorthaḥ | vācyārthastu pūrvaprakṛta ātmā | athānitya
<lb/>ityatrānityaḥ ka iti viśeṣyāpekṣāyāmātmā nitya iti pūrvavākye prakṛta ātmā-
<lb/>thaśabdena parāmṛśyate | nityatvānityatvayormitho viruddhayordvayoḥ pratipādane satyu-
<lb/>dite juhotyanudite juhotītyatreva vikalpe paryavasānamiti pākṣikatvaṃ tayoḥ
<lb/>sidhyati | etadeva pūrvaprakṛtāpekṣārthatvamathaśabdasya | <hi rend="bold">ārambhārthatvānupapattiri-
<lb/>ti |</hi> athaśabdotrārambhārthaka eveti niścayānupapattirityarthaḥ |
</p>
<p><hi rend="bold">pūrvavṛtteti |</hi> yogābhyāsātpūrvaṃ saṃpāditāni yāni śamādīni yogaṃ pratyasā-
<lb/>dhāraṇāni kāraṇāni tannirūpitānantaryaṃ vetyarthaḥ | śamo manonigrahaḥ | ādi-
<lb/>padena damoparatititikṣāśraddhāsamādhānasaṃgrahaḥ | damo bāhyendriyanigrahaḥ | uparatiḥ
<lb/>saṃnyāsaḥ | titikṣā kṣamā | śraddhā guruvākyādiṣu viśvāsaḥ | samādhānaṃ cittaikā-
<lb/>gratā | <hi rend="bold">śamādyanantaramiti |</hi> ayaṃ bhāvaḥ — yadyapi śamādīnāṃ niyamena yogā-
<lb/>pekṣayā pūrvavṛttatvamasti tathāpi nātra śamādyānantaryamathaśabdenocyate | sūtraghaṭa-
<lb/>kasyāthaśabdasyārtho hi sūtrajabodhe yasya prādhānyaṃ tatraivānvetumarhati nānyatra |
<lb/>atha yogānuśāsanam (pā. yo. sū. 1 | 1) iti sūtrārthe cānuśāsanasya
<lb/>prādhānyaṃ na tu yogasya | yogastu tadviśeṣaṇatayopāttaḥ | anuśāsanaṃ śāstram |
<pb n="338"/>
<lb/>tatra prekṣāvatāṃ pravṛttyarthamanubandhacatuṣṭayaṃ pradarśanīyam | tatra viṣayarūponubandho
<lb/>yogaśabdena pradarśitaḥ | na tvetāvatā sūtrārthe śabdato yogasya prādhānyam | ato
<lb/>na tatrāthaśabdārthasyānvaya iti | <hi rend="bold">lakṣaṇeti |</hi> yogaścittavṛttinirodhaḥ (pā.
<lb/>yo. sū. 1 | 2) iti sūtreṇa yogalakṣaṇaṃ pratipāditam | vitarkavicāra0
<lb/>(pā. yo. sū. 1 | 17) ityādisūtraiḥ saṃprajñātādibhedaḥ pratipāditaḥ | dvitīye
<lb/>sādhanapāde yogasyopāyaḥ pradarśitaḥ | caturthe kaivalyapāde mokṣarūpaṃ phalamuktam |
<lb/>athānuśāsanaśabdasya śāstrarūporthostu nāma | tāvatā śamādyānantaryamathaśa-
<lb/>bdārthaḥ kuto netyata āha — <hi rend="bold">anuśāsanasya ceti |</hi> anuśāsanāpekṣayā
<lb/>yanniyamena pūrvabhāvi tadānantaryamevānuśāsanasaṃbaddhenāthaśabdenocyate | anu-
<lb/>śāsanaṃ hi sūtrakṛtkartṛkam | sūtrakārasya śāstrakaraṇe pravṛttistattvajñānaprakāśa-
<lb/>necchānantaram | na tu śamādisādhanasaṃpattyanantarameva | tathā ca na śamādyāna-
<lb/>ntaryamatrāthaśabdārtha iti siddham | nanvevaṃ tasmācchānto dāntaḥ (bṛ. 4 | 4 | 23)
<lb/>ityādiśrutau śamādyānantaryaṃ kasyāmnātamiti cettatrāha — <hi rend="bold">jijñāseti |</hi> atha vā
<lb/>nanvevamathāto brahmajijñāsā (bra. sū. 1 | 1 | 1) ityatrāpi śamādyānantaryamatha-
<lb/>śabdārtho na syāditi cettatrāha — <hi rend="bold">jijñāseti |</hi> tatsūtrārthe jijñāsāyāḥ prādhā-
<lb/>nyamastu | icchāyā iṣyamāṇapradhānatvājjñānasya vā prādhānyamastu | na tvatrevānu-
<lb/>śāsanasya | kiṃ ca prādhānyaṃ dūre | vākyārthapraveśa eva nāstyanuśāsanasya |
<lb/>tadvācakapadasya tatrābhāvāt | <hi rend="bold">tasmācchānta iti |</hi> śāntontaḥkaraṇatṛṣṇāto
<lb/>nivṛttaḥ | dānto nigṛhītabāhyendriyaḥ | uparataḥ sarvaiṣaṇāvinirmuktaḥ | titikṣu-
<lb/>rjīvanāvicchedena śītoṣṇādidvaṃdvasahiṣṇuḥ | samāhitaḥ samyagātmani sthāpita-
<lb/>citto bhūtvātmanyeva svakāryakaraṇasaṃghāta evātmānaṃ pratyakcetayitāraṃ paśyati
<lb/>sākṣātkarotītyarthaḥ | nanvevamanuśāsanāpekṣayā niyamena pūrvabhāvinī yā śāstra-
<lb/>kārasya tattvajñānādiprakāśanecchā tadānantaryamatrāthaśabdārthaḥ kuto na gṛhyata
<lb/>iti cettatrāha — <hi rend="bold">nāpīti | śrotṛpratipattīti |</hi> pratipattirbodhaḥ | śāstra-
<lb/>kāro hi yadanantaraṃ śāstraṃ viracitavāṃstajjñānaṃ śrotṝṇāṃ śāstrājjāyamāne yogaviṣaya-
<lb/>ke jñāne yogaviṣayiṇyāṃ pravṛttau vā na kāraṇamiti tadānantaryakathanaṃ niṣphalatvā-
<pb n="339"/>
<lb/>nnābhidhātuṃ yogyaṃ bhavatīti bhāvaḥ | idaṃ ca tattvajñānaprakāśanecchāyā anuśāsa-
<lb/>nāpekṣayā niyamena pūrvabhāvitvamabhyupetyoktam | vastutastadeva nāstītyāha —
<lb/><hi rend="bold">tavāpīti |</hi> ānantaryamathaśabdārtha iti vādinopītyarthaḥ | <hi rend="bold">ādye tadabhāve-
<lb/>pīti |</hi> yogānuśāsanaṃ mokṣaheturiti niścayaścettadā tattvajñānacikhyāpayiṣāyā
<lb/>abhāvepi yogānuśāsanasya kartavyatvāpattiḥ | <hi rend="bold">dvitīye tadbhāvepīti |</hi> yogā-
<lb/>nuśāsanaṃ mokṣaheturiti na niścayaścettadā tattvajñānacikhyāpayiṣāyāḥ sattvepi
<lb/>yogānuśāsanasyākartavyatvāpattiḥ | tathā ca vyabhicārānnānuśāsanāpekṣayā niya-
<lb/>mena pūrvabhāvitvaṃ tattvajñānacikhyāpayiṣāyā iti siddham | dvitīyapakṣe doṣā-
<lb/>ntaramāha — <hi rend="bold">pramitaṃ cāsyeti |</hi> yogaśāstrasya yogadvārā mokṣahetutvaṃ niścita-
<lb/>mityarthaḥ | <hi rend="bold">adhyātmeti |</hi> ātmani cittasya samādhānamadhyātmayogaḥ | nidi-
<lb/>dhyāsanamiti yāvat | tasya yogasyādhigamena lābhena devamātmānaṃ matvā sākṣā-
<lb/>tkṛtya dhīro jñānī harṣaśokau jahāti harṣaśokarahito mukto bhavatītyarthaḥ | <hi rend="bold">samā-
<lb/>dhāviti |</hi> yadā te buddhiḥ samādhāvātmani sthirā bhaviṣyati tadā yogaṃ yoga-
<lb/>phalamātmasākṣātkāraṃ prāpsyasi mukto bhaviṣyasītyarthaḥ | ābhyāṃ śrutismṛtibhyāṃ
<lb/>yogasya mokṣahetutvaṃ sidhyati | evaṃ ca śāstrakārāṇāṃ svakīyatattvajñānaprakāśane-
<lb/>cchāyā abhāvepyanuśāsanasya kartavyatvena tattvajñānaprakāśanecchāyā na niyamenā-
<lb/>nuśāsanāpekṣayā pūrvavṛttatvam |
</p>
<p>atredaṃ bodhyam — yatra madhyethaśabdastatra tatpratipāditamānantaryaṃ pūrvaprakṛtārthani-
<lb/>rūpitamevetyatra na saṃdehaḥ | tatra tadānantaryapratipādanasyopayogo bhavatu mā
<lb/>vā bhūt | tathā tasya pūrvaprakṛtārthasya niyamena pūrvavṛttatvamapi tatra nāpekṣyate |
<lb/>yathā devadatto gato na veti praśne snānaṃ kṛtvātha gata iti | atra praśnānurodhena
<lb/>gamane snānānantaryapratipādanasyānupayogepi snānasya gamanāpekṣayā niyamena
<lb/>pūrvavṛttatvābhāvepi cāthaśabdaḥ snānānantaryaṃ pratipādayati | yatra tu na pūrvaprakṛtaṃ
<lb/>kiṃcit kiṃ tvanārabhyaivāthaśabdaḥ prayujyate tatrāthaśabdārtha ānantarye gṛhyamāṇe
<lb/>pūrvavṛttaṃ yogyatābalādākṣepeṇaiva nirṇetavyaṃ bhavati | atastatrānantaryamavyabhicarita-
<pb n="340"/>
<lb/>pūrvavṛttāpekṣayaiva grāhyam | tathā tadānantaryapratipādanasyopayoge satyeva grāhyam |
<lb/>anyathā ākṣepāsaṃbhavāditi |
</p>
<p><hi rend="bold">ata eveti |</hi> yatastattvajñānaprakāśanecchānantaryaṃ nirākṛtaṃ tata eva śiṣya-
<lb/>praśnādyānantaryamapi nirākṛtaṃ bhavati | samādhānasya tulyatvāt | śāstrakārāṇāṃ
<lb/>pravṛttirhi kadācicchiṣyapraśnānantaraṃ bhavati | yathā pāśupataśāstre | kadācitta-
<lb/>paścaryānantaraṃ jñānasaṃpādanena | yathā pāṇinervyākaraṇe | kadācidrasāyanādyupayo-
<lb/>gānantaram | pāradādirasasevanena hi tattvasākṣātkāre jātenuśāsane pravṛttirbhavitu-
<lb/>marhati | ādiśabdena gurvājñāyā lokānukampāyāśca saṃgrahaḥ | tābhyāmapi hi
<lb/>śāstrakārāṇāṃ śāstraracane pravṛttiḥ saṃbhavati | paraṃ tveṣāṃ śiṣyapraśnādīnāṃ madhye
<lb/>kasyāpi niyatapūrvavṛttatvābhāvena tadānantaryapratipādanasyopayogābhāvena ca
<lb/>nātra tadānantaryamathaśabdārtha iti siddham | <hi rend="bold">athāta iti |</hi> adhikāra ārambhaḥ |
<lb/>brahmajijñāsā ca brahmajñānecchā | athaśabdasyādhikārārthatve brahmajñānecchārabhyate
<lb/>iti sūtrārthaḥ syāt | sa ca na saṃbhavati | icchāyā anārabhyatvāt | na hi
<lb/>pratyadhikaraṇamicchā kriyate | kiṃ tu vicāraḥ | nanu tarhyatra jijñāsāpadasya lakṣa-
<lb/>ṇayā vicāra evārthostu | dṛśyate ca sanpratyayāntajñādhātorvicārārthe prayogaḥ
<lb/>sa vijijñāsitavyaḥ (chā. 8 | 7 | 1) tadvijijñāsasva (tai. 3 | 1 | 1) ityādau |
<lb/>jñānecchārūporthastu tatra na grahītuṃ śakyate | icchāyā avidheyatvāt | tathā ca
<lb/>vicārasya brahmasūtrakāraiḥ pratyadhikaraṇaṃ kriyamāṇatvenāthaśabdasyādhikārārthatve
<lb/>gṛhyamāṇe na kiṃcidbādhakamiti cetsatyam | yadyapyevamadhikārārtho grahītuṃ śakyate
<lb/>tathāpi taṃ parityajvādhikāriviśeṣalābhāyānantaryārtho bhāṣyakṛdbhirāśritaḥ |
<lb/>brahmavicāra ārabhyata ityuktau yo brahmajijñāsuḥ sotrādhikārīti sāmānyata
<lb/>ākṣepeṇa prekṣāvanto jānīyuḥ | ānantaryārthe gṛhyamāṇe tu kiṃnirūpitamānantarya-
<lb/>mityākāṅkṣāyāṃ yogyatābalātsādhanacatuṣṭayasaṃpattyānantaryamityarthe sādhanacatuṣṭaya-
<lb/>saṃpanno jijñāsuradhikārītyadhikāriviśeṣo labhyata iti | <hi rend="bold">niraṭaṅki |</hi> niścitam |
</p>
<p><hi rend="bold">maṅgalārthaḥ kiṃ neti |</hi> maṅgalaṃ cānantaryādivadathaśabdasya svatantro vācyortha
<pb n="341"/>
<lb/>iti śaṅkākārābhiprāyaḥ | tadabhiprāyānusāreṇaiva prathamataḥ samādhatte — <hi rend="bold">maṅgalasyeti |
<lb/>tathā ceti |</hi> yogānuśāsanaṃ maṅgalamiti vākyārtho na saṃbhavatītyarthaḥ | vastu-
<lb/>tastu maṅgalaṃ nāthaśabdasya vācyortha iti prāguktameva (pṛ. 336 pa. 22) |
<lb/>tadanusāreṇāha — <hi rend="bold">mṛdaṅgadhvaneriti |</hi> śravaṇamuccāraṇasyāpyupalakṣaṇam | athaśa-
<lb/>bdaśravaṇasyāthaśabdoccāraṇasya maṅgalaṃ kāryam | na tvathaśabdasya sa vācyorthaḥ
<lb/>saṃbhavati | nāpi lakṣyaḥ | vācyenārthena saṃbaddho hyartho lakṣyo bhavati | maṅgalā-
<lb/>rthastatra sūtre ānantaryādiṣu vācyeṣvanyatamenāmukena saṃbaddhatayā sūtrakārasya prati-
<lb/>pipādayiṣita iti vaktuṃ na śakyate | tathā ca maṅgalasya na vākyārthenvaya iti
<lb/>siddham | adhunā maṅgalarūpārthasya vākyārthe praveśayogyatāpi nāstītyāha —
<lb/><hi rend="bold">yatheti |</hi> yathā pīno devadatto divā na bhuṅkta ityatrārthādgamyamānasya rātribho-
<lb/>janasya na vākyārthe praveśastathātrāthaśabdakāryasya maṅgalasyāpi | ārthikārthasyeva
<lb/>kāryabhūtasyārthasyāpi padārthatvābhāvāt | <hi rend="bold">mudrābhaṅgaḥ |</hi> niyamahāniḥ | <hi rend="bold">prāri-
<lb/>psiteti |</hi> sūtrakāraiḥ prāripsito yo vogānuśāsanaprabandhastasya parisamāptau
<lb/>śatrubhūto yo vighnasamūhastannāśāyetyarthaḥ | <hi rend="bold">prathante |</hi> prasiddhimāyānti |
<pb n="342"/>
<lb/><hi rend="bold">arthāntarābhidhānāyeti |</hi> vṛddhirādaic (pāṇi. sū. 1 | 1 | 1) iti pāṇini-
<lb/>sūtrepi na vṛddhiśabdo maṅgalārthavācakaḥ | kiṃ tu saṃjñāsvarūpabodhaka eva | tādṛśa
<lb/>eva ca sa uccāraṇadvārā śravaṇadvārā ca maṅgalaṃ sādhayatītyanyat | <hi rend="bold">arthāntareti |</hi> ma-
<lb/>ṅgalārthāpekṣayānyo ya ārambhādirūporthastasya yā vākyārthe buddhistatphalakasyetyarthaḥ |
<lb/><hi rend="bold">anyārthamiti |</hi> gṛhakāryasādhanāya nadyādeḥ sakāśānnīyamāno jalabhṛtaḥ kumbho
<lb/>yasya gṛhānnirgamanakāle dṛṣṭipathamāgacchettasya sa śubhaśakuna iti maṅgalamapi
<lb/>sādhayati tadvat | <hi rend="bold">smṛtivyākopa iti |</hi> tasmānmāṅgalikāvubhāviti smṛtau
<lb/>māṅgalikāvityasya maṅgalaṃ vācyortho yayostādṛśāvityarthaṃ manyate śaṅkakaḥ | maṅgalaṃ
<lb/>prayojanaṃyayostādṛśāviti māṅgalikāvityasyārtha ityuttarāśayaḥ | māṅgalikāvi-
<lb/>tyatra maṅgalaśabdānmaṅgalaṃ prayojanamasyetyarthe prayojanam (pāṇi. sū. 5 | 1 | 109)
<lb/>iti sūtreṇa ṭhañpratyayaḥ |
</p>
<p><hi rend="bold">nāpīti |</hi> pūrvaprakṛtāpekṣāthaśabdasyodāharaṇaṃ prāgdarśitameva (pṛ. 337 paṃ. 15) |
<lb/>anārabhyādhītetha yogānuśāsanam (pā. yo. sū. 1 | 1) iti prakṛtasūtre tu na
<lb/>kiṃcitpūrvaprakṛtamiti tadyogyatābalācchamādi vā tattvajñānaprakāśanecchā vā
<lb/>śiṣyapraśnādikaṃ vā kiṃcidgrahītavyaṃ bhavati | gṛhīte ca tasmiṃstasya yogānuśā-
<lb/>sane'bhedānvayo na saṃbhavatīti paurvāparyasaṃbandhenānvayo vācyaḥ | tathā cānantaryaṃ
<lb/>phalitaṃ bhavati | evaṃ cānantaryārthakatvapakṣoktāni (da. 15 pa. 46) dūṣaṇāni
<lb/>pūrvaprakṛtārthakatvapakṣenusaṃdhātavyāni | <hi rend="bold">vimarśavākye |</hi> vipratipattibodhaka-
<lb/>vākye | <hi rend="bold">tadasaṃbhavāditi |</hi> pūrvaprakṛtasya kasyāpyabhāvāt | ākṣepastu na
<lb/>saṃbhavati | nityasākāṅkṣairhyānantaryādyarthaiḥ svāvadhirākṣipyate | na hyatra tādṛśaḥ
<lb/>kaścidartho dṛśyate |
</p>
<p><hi rend="bold">adhikārapadeti |</hi> adhikāraśabdasya vācyortho yaḥ prārambhastadarthakothaśabda
<pb n="343"/>
<lb/>ityarthaḥ | saṃbhavannarthoyameka evāvaśiṣṭa iti sa evātra gṛhyata iti bhāvaḥ |
<lb/><hi rend="bold">taditthamiti |</hi> tadvācaspatikṛtaṃ vyākhyānamitthamityarthaḥ | tadevārthata upapā-
<lb/>dayati — <hi rend="bold">amuṣyeti |</hi> yathā tattvajñānaprakāśanecchānantaryārthakethaśabde gṛhyamāṇe
<lb/>tādṛśānantaryasya śrotṛpratipattau śrotṛpravṛttau vā na kaścidupayogaḥ (da. 15
<lb/>paṃ. 61) tathādhikārārthakethaśabde gṛhyamāṇe na bhavati | kiṃ tu yogaviṣayakaṃ
<lb/>śāstrametadārabhyate | ato yogotra sakalaśāstratātparyaviṣayībhūtortha iti sāmā-
<lb/>nyato jñātvā tataḥ śāstrasahāyena viśeṣato yogaṃ sukhena pratipadyate | kiṃ ca
<lb/>sāmānyajñāne sati śāstrāvalokane sukhena pravṛttirbhavati | tathā cāthaśabdasyāra-
<lb/>mbhārthakatvaṃ yuktam | upavartanaṃ pratipādanam |
</p>
<p>nanu yogaśāstraṃ hiraṇyagarbheṇaivārabdhaṃ na patañjalinā | tathā ca patañjalipraṇī-
<lb/>tetra sūtrethaśabdasyārambhārthakatvaṃ na yujyata ityāśayenāha — <hi rend="bold">nanviti | addheti |</hi>
<lb/>satyamityarthaḥ | naiva patañjalinā yogasya śāsanametadārabhyate kiṃ tvanuśāsanam |
<lb/>anyena śiṣṭasya vivicya bodhanamanuśāsanam | <hi rend="bold">purāṇādāviti |</hi> yogo hi
<lb/>purāṇādiṣu na mukhyataḥ pratipādya iti viśiṣya kvāpi noktaḥ | kiṃ tu prasaṅgānu-
<lb/>sāreṇa kvacitkaścidaṃśa ityevaṃ teṣu viprakīrṇaḥ | viṣṇupurāṇe ṣaṣṭheṃśe saptamādhyāye
<lb/>gāruḍe caturdaśa ekonapañcāśattame cādhyāye mārkaṇḍeye yogacikitsānāmaka
<lb/>ekonacatvāriṃśattamedhyāye liṅgapurāṇe ca navamedhyāyeṃśato yogaḥ pratipāditaḥ |
<pb n="344"/>
<lb/>na tu kvacidapi sākalyena saṃgṛhītaḥ | ato yogarūportho jijñāsūnāṃ durgrāhya
<lb/>iti matvā kṛpayā yogasūtrāṇi viracayatā patañjalinā tatratyaṃ sāraṃ sākalyena
<lb/>saṃgṛhītamiti bhāvaḥ |
</p>
<p>evamathaśabdārthavivecanapūrvakaṃ sūtrārthaṃ niścitya tenānubandhacatuṣṭayaṃ pratipādyate
<lb/>(da. 15 paṃ. 38) iti prāguktamanubandhacatuṣṭayaṃ darśayati — <hi rend="bold">tatra śāstra
<lb/>iti | arthasiddhamiti |</hi> adhyātmayogādhigamena (kā. 2 | 12) ityādipramāṇai-
<lb/>ryogaphalaṃ mokṣa iti niścite mokṣakāmodhikārītyarthātsiddhaṃ bhavati | yadi tvatha-
<lb/>śabdārthasya yogenvayaḥ sambhavettarhyānantaryamathaśabdārthaṃ gṛhītvāṃ śamādisādhanasaṃ-
<lb/>pattyanantaramiti sūtrārthe jāyamāne tādṛśasādhanasaṃpannodhikārītyathaśabdāllabhyeta |
<lb/>yathā athāto brahmajijñāsā (bra. sū. 1 | 1 | 1) ityatrāthaśabdena svārthānantarya-
<lb/>dvārā tādṛśānantaryapratiyogibhūtasādhanacatuṣṭayasaṃpattiviśiṣṭodhikārī pratipādito
<lb/>bhavati tadvat | paraṃ tvatra na tathā vaktuṃ śakyate | yogasya śāsanaṃ pratyapradhānatayā
<lb/>tatrāthaśabdārthānanvayasya prāguktatvāt (da. 15 paṃ. 52) | nanu tarhyathāto
<lb/>brahmajijñāsā (bra. sū. 1 | 1 | 1) ityatrāpyadhikāra evāthaśabdasyārtho gṛhyatām |
<lb/>tamevaṃ vidvānamṛta iha bhavati (śve. 3 | 8) ityādiśrutibhirbrahmajñānaphalaṃ mokṣa
<lb/>iti niścitetreva mokṣakāmodhikārītyarthātsiddhaṃ bhaviṣyatītyāśayenāśaṅkate — <hi rend="bold">na
<lb/>cāthāta iti |</hi> samādhatte — <hi rend="bold">tatrāthaśabdeneti |</hi> praṇāḍikā dvāram | kasyacida-
<lb/>rthasya sākṣātparaṃparayā vā śabdato niṣpattisaṃbhaverthatastatsādhanamanyāvyam |
<note>15|121 — śravaṇādhikāriṇaḥ <foreign xml:lang="en">for</foreign> evādhikāriṇaḥ <foreign xml:lang="en">A.</foreign></note>
<pb n="345"/>
<lb/><hi rend="bold">śrutiprāpta iti |</hi> śrutiḥ śabdaḥ | prakaraṇādīnāmityādiśabdena liṅgavākyasthāna-
<lb/>samākhyānāṃ saṃgrahaḥ | śrutyādīnāṃ svarūpaṃ jaiminidarśane (pṛ. 257 paṃ. 17) prati-
<lb/>pāditam | tathā cāthāto brahmajijñāsā (bra. sū. 1 | 1 | 1) ityatrāthaśabda āra-
<lb/>mbhārthake gṛhyamāṇe kena brahmajijñāsā kāryetyastyadhikāryākāṅkṣā | mokṣavākyeṣu
<lb/>ca keṣucitkathaṃ mokṣo jāyata ityasti sādhanākāṅkṣā | keṣucittu mokṣasādhanatvena
<lb/>brahmajñānevagate tatkathaṃ saṃpādanīyamityākāṅkṣā | ubhayākāṅkṣaiva ca prakaraṇaśa-
<lb/>bdenocyate | tadbalādathāto brahmajijñāsetyasya mokṣavākyasya caikavākyatvenumite
<lb/>tadbalānmokṣasādhanībhūtabrahmajijñāsārūpārthaprakāśanasāmarthyaṃ brahmajijñāsāpadasyā-
<lb/>numīyate | tena liṅgena ca mumukṣuṇā brahmajijñāsā kāryā — iti śabdonumīyate |
<lb/>tato viniyoga iti vilambenādhikārī pratīyate | ānantaryārthakethaśabde gṛhyamāṇe
<lb/>yogyatābalācchamādisādhanasaṃpattyanantaraṃ brahmajijñāsā kāryetyarthe jāyamānetha-
<lb/>śabdārthabalādeva sādhanacatuṣṭayasaṃpannodhikārī śīghraṃ pratītipathamārohatīti |
<lb/><hi rend="bold">śrutiliṅgeti |</hi> sūtrārthaḥ prāguktaḥ (pṛ. 257 paṃ. 17) | <hi rend="bold">bādhikaiveti |</hi>
<lb/>śrutyapekṣayā pūrvasya pramāṇāntarasyābhāvena na kadāpi śrutipramāṇasya bādhaḥ | tathā
<lb/>samākhyātaḥ parasya pramāṇāntarasyābhāvena na kadāpi samākhyāyā bādhakatvam |
<lb/>madhyamānāṃ liṅgādīnāṃ tu pūrveṇa sahaikatra saṃnipāte bādhyatvaṃ pareṇa sahaikatra
<lb/>saṃnipāte tu bādhakatvamiti |
</p>
<pb n="346"/>
<p><hi rend="bold">yoga eveti |</hi> tathā ca yogārambha eva patañjalinā kartuṃ yukto na śāstrā-
<lb/>rambha iti śaṅkāśayaḥ | <hi rend="bold">na karmeti |</hi> yoga evātra mukhyatvena pratipādyaḥ sūtra-
<lb/>kṛtaḥ | kiṃ tu sūtrakṛdvyāpārasya pravacanarūpasya śāstrarūpakaraṇaviṣayakatvācchāstra-
<lb/>mārabdham | abhidhānarūpaśāstravyāpāraviṣayatayā tu yoga evādhikriyata iti
<lb/>bhāvaḥ |
</p>
<p><hi rend="bold">vārtaṃ</hi> tuccham | <hi rend="bold">anyatarakarmeti |</hi> saṃyogastrividhaḥ — anyatarakarmaja ubhayaka-
<lb/>rmajaḥ saṃyogajaśca | ādyaḥ śyenapatanakriyayā śailaśyenayoḥ | dvitīyo meṣayorma-
<lb/>llayorvā | tṛtīyastu hastapustakasaṃyogātkāyapustakasaṃyogaḥ | atra tu parameśvarasya
<lb/>jīvānāṃ ca vibhutvena calanakriyāyā asaṃbhavānnānyatarakarmaja ubhayakarmajaśca saṃbha-
<lb/>vati | ata eva na tṛtīyopi | jīvapradeśeṣvapi calanakriyāyā asaṃbhavāt | nanu
<lb/>jīvaparamātmanoḥ saṃyogo nitya evāstu kṛtaṃ kāraṇānveṣaṇenetyata āha — <hi rend="bold">aja-
<lb/>saṃyogasyeti |</hi> kaṇabhakṣaḥ kaṇādarṣirvaiśeṣikasūtrakāraḥ | akṣacaraṇo gautama-
<lb/>rṣirnyāyasūtrakāraḥ | tairnityaḥ saṃyogo nāṅgīkriyate | saṃyogasya nityatvaṃ ca
<lb/>saṃyoginorubhayornityatve satyeva saṃbhavati | ghaṭapaṭasaṃyogasya ghaṭākāśasaṃyogasya
<pb n="347"/>
<lb/>vā nityatvokterayuktatvāt | nityayorapi saṃyoginorubhayoḥ paricchinnatve saṃyo-
<lb/>gasyānityatvaṃ dṛśyate | yathā paramāṇudvayasaṃyogasya | anyatarasya vibhutvepi tattatpra-
<lb/>deśabhedena saṃyogasya navanavotpannatayā kāryatvameva | yathātmamanasoḥ saṃyogasya |
<lb/>ubhayorvibhutve tu tatsaṃyogasya nityatvaṃ vaktuṃ śakyate | paraṃ tu kiṃ tena saṃyogena
<lb/>kāryaṃ niṣpadyeta | kiṃcitsyāccetsaṃyogasya sadātanatvena tatkāryamapi tathaiva syāt |
<lb/>sahakāryapekṣayā kāryasya kvācitkatvopapattau tu sahakāryeva kāryaṃ karotu kṛtaṃ saṃyo-
<lb/>gena | tathā coktaṃ vākyavṛttau — saṃyogaḥ sarvopyanitya eva | ajasaṃyogānaṅgīkārā-
<lb/>diti | ata eva naiyāyikā yutasiddhayoḥ saṃbandhaḥ saṃyoga ityabhyupagacchanti |
<lb/><hi rend="bold">kecana |</hi> pāṇinīyāḥ | <hi rend="bold">tatrasthasyāpīti |</hi> saṃyogo yoga ityukta iti pūrvokta-
<lb/>yājñavalkyavacanasya jīvātmaparamātmanoryaḥ saṃyogaḥ samyagyogaḥ sāmyāvasthā-
<lb/>rūpaḥ sa yoga ityucyate samādhirityucyata ityarthaḥ | buddhyādyupādhisaṃbandhamūla-
<lb/>kānkalpitāndharmānparityajya svābhāvikenāsaṅgarūpeṇa jīvasya yatparamātmana
<lb/>ivāvasthānaṃ sā sāmyāvasthā | iyameva muktirnirañjanaḥ paramaṃ sāmyamupaiti
<lb/>(mu. 3 | 1 | 3) ityādiśrutiṣu pratipādyate |
</p>
<p>samādhirūpaṃ yogaśabdārthamākṣipati — <hi rend="bold">nanvevamiti |</hi> ayamāśayaḥ — yogaścitta-
<lb/>vṛttinirodha iti pūrvamuktam (da. 15 pa. 147) | adhunā tu yogaśabdasya saṃyogārtha-
<pb n="348"/>
<lb/>katvaṃ nirākurvatā yogaḥ samādhirityucyate | yadi cātra samādhiśabdārthaścittavṛ-
<lb/>ttinirodhādanyaḥ kaścana syāttarhi pūrvāparavirodhaḥ | atha cittavṛttinirodha eva
<lb/>samādhistarhi yamaniyama (pā. yo. sū. 2 | 29) iti sūtravirodhaḥ | tatra hi
<lb/>yogāṅgeṣu samādhiḥ paṭhitaḥ | na tu yoga eva samādhiriti tatrocyate | samādhi-
<lb/>ryogāṅgatvādyogasyopakārakaḥ | yogaścāṅgī tadupakāryaḥ | upakāryatvamupakārakatvaṃ ca
<lb/>na svasyaiva svaṃ prati saṃbhavati | kiṃ tu tayorbhinna evāśrayaḥ | yathā darśapūrṇamāsa-
<lb/>saṃjñako yāgoṅgitvādupakāryatvāśrayaḥ | prayājādīni tadaṅgāni tūpakārakatvāśra-
<lb/>yāṇi | tathā copakāryādaṅgino yogātsakāśādupakārakoṅgabhūtaḥ samādhiratyanta-
<lb/>bhinna evāvaśyaka iti kathaṃ yogaḥ samādhirityucyata iti | <hi rend="bold">bhinnāyatanatvena |</hi>
<lb/>bhinnāśrayatvena | <hi rend="bold">vyutpattimātreti |</hi> vyutpattiḥ prakṛtipratyayādyavayavārthaḥ | yogaśa-
<lb/>bdasyāvayavārthaḥ kaścana nirūpaṇīya ityetāvataiva vyāsabhāṣye samādhyarthakaṃ
<lb/>yujadhātuṃ gṛhītvā yogaḥ samādhiriti vyapadiṣṭam | samādheryogāṅgatvenāṅgino
<lb/>yogādbhedepyaṅgāṅginorabhedavivakṣāmātreṇa kathaṃcittadyojanīyam | na tu tatrāmini-
<lb/>veṣṭavyam | samādhirhyaṣṭasu yogāṅgeṣu caramamaṅgam | tadeva tadevārthamātra0
<lb/>(pā. yo. sū. 3 | 3) iti sūtreṇa lakṣyate | sūtrasyāyamarthaḥ — tacchabdena tatpratya-
<lb/>yaikatānatā dhyānam (pā. yo. sū. 3 | 2) iti pūrvasūtroktaṃ dhyānarūpaṃ
<lb/>saptamaṃ yogāṅgaṃ parāmṛśyate | sūtrasthamātrapadasya vivaraṇaṃ sūtrakāraiḥ svayameva
<lb/>svarūpaśūnyamiveti vadadbhiḥ saṃpāditam | tadeva dhyānameva yadā dhyeyāveśavaśāddhyā-
<lb/>nadhyātṛdṛṣṭiśūnyaṃ dhyeyārthamātragrāhi bhavati tadā sadapi dhyānaṃ dhyātṛdhyānadhye-
<lb/>yādivibhāgāgrahaṇātsvarūpaśūnyamiva bhavati sa samādhirucyate | ayaṃ ca yogā-
<lb/>ṅgabhūtaḥ samādhiḥ sūtrakārairlakṣitaḥ | nātra vṛttinirodhaḥ | nanu yogaśabdasyāvaya-
<lb/>vārthānusāreṇa yogāṅgabhūte samādhirūperthe pravṛttirastviti bhāṣyāśaya iti cetta-
<lb/>trāha — <hi rend="bold">na ceti |</hi> yaugikaśabdasthale hyavayavārthānusāreṇa pravṛttirastu | tatrāvaya-
<pb n="349"/>
<lb/>vārthasyaiva pravṛttinimittatvāt | na tu sarvatra | yogarūḍhasthale rūḍhasthale cāvayavā-
<lb/>rthātiriktameva pravṛttinimittamiti tadanusāreṇaiva śabdasya pravṛttirvācyā | yathā
<lb/>gośabdasya gotvaṃ pravṛttinimittamiti tadanusāreṇaiva gośabdasya pravṛttirna tu gama-
<lb/>nakriyāśrayatvānusāreṇa | anyathā gamanābhāvakāle gavi gośabdaprayogo na
<lb/>syāt | gamanakriyāśraye devadattādau manuṣye ca gośabdaprayogaḥ syāt | tathā ca
<lb/>cittavṛttinirodharūpapravṛttinimittānusāreṇa na yogaśabdaḥ samādhirūpe yogāṅge
<lb/>pravartata iti yogaḥ samādhiriti bhāṣyaṃ pūrvoktarītyā gauṇatayaiva neyam |
</p>
<p>atra vadanti — astyayaṃ samādhiśabdonekārthaḥ | yogasya yaccaramamaṅgaṃ tadvācako-
<lb/>ṅgibhūtayogavācakaśca | yamaniyama (pā. yo. sū. 2 | 27) iti sūtre yogāṅgeṣu
<lb/>samādhernirdeśāt | tā eva sabījaḥ samādhiḥ (pā. yo. sū. 1 | 46) tasyāpi
<lb/>nirodhe sarvanirodhānnirbījaḥ samādhiḥ (pā. yo. sū. 1 | 51) iti sūtradvayeṅgi-
<lb/>bhūtasya saṃprajñātāsaṃprajñātabhedena dvividhasya yogasya samādhiśabdena vyapadeśācca |
<lb/>vyāsabhāṣye ca samādhiśabdaprayogorthadvayepyasakṛddṛśyate | tathā cāṅgivācakatvena
<lb/>yogaḥ samādhiriti bhāṣyaṃ suyojameveti |
</p>
<p><hi rend="bold">nanu vṛttīnāmiti |</hi> pramāṇaviparyayavikalpanidrāsmṛtayaḥ (pā. yo. sū.
<lb/>1 | 6) iti sūtre pramāṇādyāḥ pañca vṛttaya uktāḥ | tatrānadhigatārthaniścayākārā
<lb/>vṛttiḥ pramāṇam | mithyājñānaṃ viparyayaḥ | arthaśūnyaḥ kevalakalpanāmayo yaḥ
<lb/>pratyaya āhāryajñānarūpaḥ sa vikalpaḥ | yathā sūryoyaṃ brāhmaṇaḥ śaśaśṛṅgamityādiḥ |
<lb/>nidrāsmṛtī prasiddhe | āsāṃ vṛttīnāṃ nirodho hi yogaḥ | nirodho nāma vināśaḥ |
<lb/>sa ca yadadhikaraṇamāśritya vṛttayastiṣṭhanti tatraivāvaśyaṃbhāvī | vṛttayaśca jñānarūpā
<lb/>ātmaniṣṭhā iti tadvināśopyātmaniṣṭha eva | sa cāyaṃ jāyamāno vināśaḥ svāśraya
<lb/>ātmani kamapi vikāraṃ janayedeva | na hi kathamapyavikṛte dharmiṇi dharmavinā-
<lb/>śasaṃbhavaḥ | tathā ca vṛttivināśakāla ātmano vikārāpattyā kūṭastha ātmeti
<lb/>siddhānto bhajyeta | kūṭena mūlasvarūpeṇa sadā tiṣṭhati kathamapi vikāraṃ na labhata
<lb/>iti kūṭasthaḥ | <hi rend="bold">prāgabhāveti |</hi> ghaṭaprāgabhāvo ghaṭāśrayībhūtāyāṃ mṛdyeva |
<pb n="350"/>
<lb/>tathā ghaṭadhvaṃsopi ghaṭāśrayībhūteṣu ghaṭāvayaveṣu śakaleṣveva | <hi rend="bold">upayanniti |</hi>
<lb/>ayaṃ nyāyaḥ siddhāntabinduṭīkāyāṃ nyāyaratnāvalyāmuktaḥ | upayan — jāya-
<lb/>mānaḥ | apayan — vinaśyan | vikaroti — utpattivināśabhājaṃ karoti (si. bi.
<lb/>pṛ. 75) | kiṃ ca sūtasaṃhitāyāṃ śivamāhātmyakhaṇḍārambhe vidyāraṇya-
<lb/>kṛtaṭīkāyāmapyayaṃ nyāya uktaḥ | <hi rend="bold">antaḥkaraṇeti |</hi> antaḥkaraṇaṃ
<lb/>cittaṃ buddhiriti paryāyāḥ | jñānaṃ hi tasya pariṇāmaḥ | buddhivṛttau viṣayā-
<lb/>kārasamarpaṇameva viṣayasya jñātatvam | viṣayākāroparaktabuddhivṛttiśca cicchaktau
<lb/>pratibimbate | puruṣe pratibimbanasāmarthyaṃ ca vṛttimaccittasyaiva phalabalātkalpyate |
<lb/>yathā jalādau pratibimbanasāmarthyaṃ rūpavatsthūladravyasyaiva taddvat | tadānīṃ ca buddhi-
<lb/>vṛtterbhedenāgrahāttādṛśabuddhivṛttyavibhāgāpannā cicchaktirarthamanubhavatīti vyavahāraḥ |
<lb/>tathā ca jñānaṃ vastuto buddhereva nātmana iti jñānaviśeṣarūpāḥ pramāṇādivṛttayopi
<lb/>nātmana ityātmanaḥ kūṭasthatvaṃ siddham | nanu jñānaṃ vastuta evātmadharma iti naiyā-
<lb/>yikādibhiruktamiti cettatrāha — <hi rend="bold">kūṭasthanityeti |</hi> jñānaṃ hi viṣayākārasadṛśā-
<lb/>kāreṇa pariṇāmaḥ | sa ca nāpariṇāmina ātmanaḥ saṃbhavati | <hi rend="bold">citiśaktiriti |</hi>
<lb/>cicchakterviṣayo vṛttimaccittam | cittasya tu viṣayā ghaṭādayaḥ | na tu ghaṭādayaḥ
<lb/>sākṣāccicchakterviṣayāḥ | te cendriyasaṃyogaprakāśādisādhanasattve jñātā bhavanti |
<lb/>sādhanābhāve tu vidyamānā apyajñātā evāvatiṣṭhante | naivaṃ cittavṛttirvidyamānā
<lb/>satī kadāpyajñātā tiṣṭhati | ajñātasattāyā vṛttāvabhāvāt | anyathā vidyamā-
<lb/>nāyā api cittavṛtteḥ kadācidajñāne ahaṃ sukhī na vā duḥkhī na vā icchāmi
<lb/>na vetyādiḥ saṃśayo durvāraḥ syāt | tathā ca cittavṛtteḥ sadā jñātatvopapattaye
<lb/>cicchakteścittavṛttisākṣitvakālepyapariṇāmitvamavaśyamabhyupeyam | cittasyeva
<lb/>cicchakterapi pariṇāmābhyupagame tu pariṇāmasya kāryatvena kādācitkatvāccittavṛtteḥ
<lb/>sadā jñātatvaṃ nopapadyeta | tathā ca viṣayasya jñātatvaṃ buddhivṛttau svākārasamarpa-
<lb/>ṇam | buddhivṛtterjñātatvaṃ tu cicchaktau pratibimbanamātrameva | tacca buddhivṛttervidya-
<lb/>mānatvevaśyaṃbhāvyeva | cicchaktirūpasya puruṣasya sadaivādhiṣṭhātṛtvenāvasthitatvāt |
<lb/>tasya ca yadantaraṅgaṃ nirmalaṃ sattvaṃ tasyāpi sadaivāvasthitatvācca | evaṃ ca cittavṛtteḥ
<pb n="351"/>
<lb/>sadā jñātatve cicchakterapi sadā jñātṛtvamarthādeva sidhyatīti tena liṅgena ciccha-
<lb/>kterapariṇāmitvamanumīyate | anvayavyāptau dṛṣṭāntābhāvādvyatirekavyāptiṃ darśa-
<lb/>yati — na <hi rend="bold">yadevamiti |</hi> na yadapariṇāmi na tatsadā jñātṛ yathā cittamiti
<lb/>vyatirekidṛṣṭāntaḥ | <hi rend="bold">niḥsaṅgatvamiti |</hi> etena puruṣasya jñātṛtvena viṣayasaṃba-
<lb/>ndhāvaśyaṃbhāvāttasya niḥsaṅgatvaṃ na saṃbhavatītyapāstam | jñātṛtvasya cittavṛttiprati-
<lb/>bimbanarūpatvāt | evaṃ cittavṛtterapi pariṇāmitvaṃ prasādhya cittasya pariṇāmitvaṃ
<lb/>sādhayati — <hi rend="bold">cittaṃ punariti | yaduparaktamiti |</hi> yena vastunoparaktaṃ cittaṃ na
<lb/>bhavati tadvastvajñātamityarthaḥ | yathāyaskāntamaṇirakriyopyayasa ākarṣako bhavati
<lb/>tathā akriyā api viṣayā ayovatkriyāśīlaṃ cittaṃ svamahimnendriyadvārā ākṛṣya
<lb/>tatra svākārasadṛśākāraṃ samarpayanti | etadākārasamarpaṇamevoparañjanamityuparāga
<lb/>iti cocyate | uparāge sati viṣayo jñāta ityucyate | anyathā tvajñāta iti |
<lb/>uparāgaśca cittasya pariṇāmitve satyeva saṃbhavatīti cittasya pariṇāmitvaṃ siddham |
</p>
<p><hi rend="bold">nanu cittasyeti |</hi> cittaṃ hi nāṇuparimāṇaṃ saṃbhavati | aṇutve yugapadane-
<lb/>kaviṣayasaṃbandhāsaṃbhavenaikāgratāyāḥ siddhatvādekāgratopadeśavaiyarthyāpatteḥ | kiṃ
<lb/>cośīrādivāsitajalapānādau dīrghaśaṣkulībhakṣaṇādau caikadaivānekendriyavṛttyanu-
<lb/>bhavo na syāt | kiṃ ca yogināṃ sarvāvacchedenaikadākhilasākṣātkāro bhavati sa na
<lb/>syāt | na ca sa yogināṃ sākṣātkāro na laukikasaṃnikarṣajanyaḥ kiṃ tu yogajadha-
<lb/>rmajanya eveti vācyam | manaso vibhutvāṅgīkāreṇa laukikasaṃnikarṣeṇaivopapattau
<lb/>saṃnikarṣāntarakalpane mānābhāvāt | gauravācca | kiṃ ca laukikasaṃnikarṣakāryatāva-
<pb n="352"/>
<lb/>cchedikā sākṣātkāraniṣṭhāvāntarajātiḥ kalpyā | tathā yogajadharmakāryatāvacche-
<lb/>dikā cānyā sākṣātkāraniṣṭhāvāntarajātiḥ kalpyetyatigauravam | tathā ca
<lb/>yogajanyasākṣātkārepi laukikasaṃnikarṣa eva kāraṇam | sarvārthagrahaṇasamarthasya
<lb/>cittasya tamaākhyāvaraṇabhaṅga eva kevalaṃ yogena kriyate | tathā atidūrātsā-
<lb/>mīpyāt (sāṃ. kā. 7) ityatroktānyupalabdhipratibandhakāni kāraṇāni
<lb/>(da. 5 paṃ. 40) yogena nirasyante | ata evendriyāṇāmapi vibhutvaṃ vācyam |
<lb/>anyathā yogināṃ deśāntarasthavastusākṣātkārānupapatteḥ | indriyāṇāṃ vṛttilā-
<lb/>bhastu tattatsthāna evetyanyat | indriyāṇāmaṇutvavyapadeśastu tattatsthānakṛta
<lb/>aupādhikaḥ | evamāvaśyakasyendriyavibhutvasyānupapattistu na śaṅkanīyā | indri-
<lb/>yāṇāṃ sāttvikāhaṃkārajanyatvāt | ahaṃkārasya ca vyāpakatvāt | na ca manaso
<lb/>vibhutve tadgatiśrutirvirudhyata iti vācyam | prāṇādyupādhinā tadupapatteḥ | nāpi
<lb/>madhyamaparimāṇaṃ manaḥ | madhyamaparimāṇasya manasaḥ pralaye vināśāvaśyaṃbhāve-
<lb/>nādṛṣṭādhāratānupapatteḥ | tathā ca manasa indriyāṇāṃ ca vibhutvātsarvaviṣayasaṃni-
<lb/>karṣasya sadā sattvādyogināmayogināṃ ca sarvadā jñānaprasaktirityāśayaḥ | <hi rend="bold">vṛtti-
<lb/>mat |</hi> viṣayākāreṇa pariṇāmi | <hi rend="bold">ata eva |</hi> cittasya pariṇāmaḥ śarīra eva
<lb/>nānyatretyaṅgīkārādeva | <hi rend="bold">ityuktamiti |</hi> taduparāgāpekṣitvāt (pā. yo. sū.
<lb/>4 | 17) iti sūtre vyāsabhāṣya iti śeṣaḥ | upasaṃharati — <hi rend="bold">tasmāditi | kāma
<lb/>iti |</hi> kāmo viṣayābhilāṣaḥ | saṃkalpa idaṃ nīlamityādikalpanā | vicikitsā
<lb/>saṃśayaḥ | śraddhāstikyabuddhiḥ | tadviparītā buddhiraśraddhā | dhṛtirdhairyam | adhṛtista-
<lb/>dviparyayaḥ | hrīrlajjā | dhīrjñānam | bhīrbhayam | etatsarvaṃ mana eva | vṛttivṛttima-
<lb/>torabhedāt | atra dhīrmana evetyuktatvānna jñānarūpeṇa pariṇāma ātmana ityātmano-
<lb/>'pariṇāmitvaṃ siddham | atrārthe pañcaśikhācāryoktiṃ pramāṇayati — <hi rend="bold">cicchakteriti |
<lb/>apariṇāminīti |</hi> iyaṃ pañcaśikhācāryoktirdraṣṭā dṛśimātraḥ (pā. yo. sū.
<pb n="353"/>
<lb/>2 | 20) iti sūtre bhāṣyakārairuddhṛtā | bhoktṛśaktirātmā | <hi rend="bold">sadā jñātā iti |</hi>
<lb/>cicchakterviṣayabhūtāścittavṛttayo vidyamānāvasthāyāṃ sadā jñātā eva bhavanti na
<lb/>tu cittaviṣayabhūtā ghaṭādaya iva jñātājñātāḥ | yatastāsāṃ vṛttīnāṃ prabhorbhoktuḥ
<lb/>puruṣasya viṣayākāragrahaṇādyaśeṣapariṇāmaśūnyatvāditi sūtrārthaḥ | etattattvamanupa-
<lb/>damevoktam (da0 15 paṃ0 188) |
</p>
<p><hi rend="bold">dharmalakṣaṇeti |</hi> dharmiṇo dharmapariṇāmo dharmasya lakṣaṇapariṇāmo lakṣaṇasya
<lb/>cāvasthāpariṇāmaḥ | tatra dharmapariṇāmo nāmāvasthitadharmiṇaḥ pūrvadharmatirobhāve
<lb/>dharmāntaraprādurbhāvaḥ | yathā cittasya tattadviṣayākārā anekā vṛttayo dharmāḥ |
<lb/>tatraikasyā nīlālocanarūpāyā nīlākārāyāścittavṛttestirobhāve viṣayānta-
<lb/>rālocanarūpāyāstasyāḥ prādurbhāvaḥ | kanakasya kaṭakadharmatirobhāve mukuṭa-
<lb/>dharmaprādurbhāvaḥ | mṛttikāyāśca piṇḍadharmatirobhāve ghaṭadharmaprādurbhāvaḥ | dravya-
<lb/>syāpi dharmaśabdena vyapadeśaḥ | bādhakābhāvāt | na ca pūrvadharmasya nāśa eva |
<lb/>kathaṃ tirobhāva ucyate | tathā dharmāntarasyotpattireva | kathamāvirbhāva ucyata iti
<lb/>vācyam | satkāryavādapakṣāṅgīkāreṇa sarvadharmāṇāṃ sadā sattvāt | tathā cātra
<lb/>darśana āvirbhāvatirobhāvāvevotpattivināśau na tvasata utpattiḥ sato vā
<lb/>nāśaḥ | tathā ca yathā dharmī svarūpeṇa sadā vidyamāna eva tattaddharmabhāgbhavati
<lb/>tathā dharmopi pratyekaṃ sadā vidyamāna eva krameṇānāgatatvavartamānatvātītatvarūpa-
<lb/>bhinnabhinnalakṣaṇabhāgbhavati | eṣa dharmasya lakṣaṇapariṇāmaḥ | lakṣaṇapariṇāmo
<lb/>nāmāvasthitasyaiva dharmasyaikaṃ lakṣaṇaṃ vihāya lakṣaṇāntareṇa pariṇāmaḥ | anāgata-
<lb/>tvavartamānatvātītatvarūpaṃ trayamatra tantre lakṣaṇaśabdenādhvaśabdena cocyate | dharmā
<lb/>iva lakṣaṇānyapi vidyamānānyeva kevalamāvirbhavanti tirobhavanti ceti na
<lb/>satkāryavādahāniḥ | lakṣaṇānāṃ ca trayāṇāmapi pratikṣaṇaṃ tāratamyaṃ bhavati | lakṣa-
<lb/>ṇasya tāratamyaṃ ca tattallakṣaṇāpanneṣu dharmeṣvavalokanīyam | yathā nīlālocanasya
<lb/>cittadharmasya vartamānatvalakṣaṇe vidyamāna evāsphuṭataratvāsphuṭatvasphuṭatvasphuṭatara-
<lb/>tvarūpānekāvasthābhistāratamyamanubhūyate | yathā ca kanakadharmasya kaṭakādermṛddharmasya
<lb/>piṇḍādervā navatvapurāṇatvādyavasthābhedonubhūyate | sa ca sattvādiguṇānāṃ cañcalasva-
<pb n="354"/>
<lb/>bhāvatvātpratikṣaṇaṃ jāyata ityanumīyate | eṣa lakṣaṇasyāvasthāpariṇāmaḥ | ava-
<lb/>sthāpariṇāmo nāmāvasthitasyaiva lakṣaṇasyaikāmavasthāṃ vihāyāvasthāntareṇa pari-
<lb/>ṇāmaḥ | ayaṃ cāvasthāpariṇāmo vartamānatvalakṣaṇāpanne dharme sphuṭaḥ | anāgatā-
<lb/>tītatvayostu taddṛṣṭāntenānumeyaḥ | idaṃ ca sarvaṃ dharmiṇo dharmalakṣaṇāvasthānāṃ ca
<lb/>kālpanikaṃ bhedamāśrityoktam | paramārthatastu sarva eva pariṇāmo dharmiṇa eva |
<lb/>dharmalakṣaṇāvasthānāṃ dharmimātrasvarūpatvāt | dharmādipariṇāmadvārā ca dharmipariṇā-
<lb/>masyaiva prapañcanāt | tatra dharmiṇastrividhepi pariṇāme saṃsthānānyathātvameva na dravyā-
<lb/>nyathātvam | tathā ca dharmadharmiṇornātyantaṃ bhedo nāpyatyantamabheda iti bodhyam |
</p>
<p>vṛttinirodhasya yogatvamasahamānaḥ śaṅkate — <hi rend="bold">nanviti |</hi> vṛttinirodhaśca yatkiṃ-
<lb/>cidvṛttinirodha eva tvadabhimataḥ | na tu sakalavṛttinirodhaḥ | anyathā tavaiva
<lb/>yogatvenābhimate saṃprajñātasamādhāvavyāpteḥ | tatra sāttvikyā ātmaviṣayiṇyā
<lb/>vṛtteranirodhāt | cittaṃ hi kadācitkṣiptaṃ kadācinmūḍhaṃ kadācidvikṣiptaṃ kadācide-
<lb/>kāgraṃ kadācinniruddhaṃ ceti pañcavṛttikam | tatra suṣuptau kṣiptavikṣiptavṛttyorabhāvaḥ |
<lb/>jāgṛtau ca mūḍhavṛtterabhāvaḥ | ekāgraniruddhavṛttyorabhāvastu prāyo baddhajīvasya
<lb/>sadaiva | tathā cedṛśavṛttinirodhasya yogatvāpattiḥ | iṣṭāpattistu na | sūtrakāraiścaturtha-
<lb/>pādaśeṣe yogaphalatvenoktāyāḥ kleśānāṃ karmaṇāṃ ca nivṛtterniḥ śreyasaprāpteścātrādarśa-
<lb/>nāt | pratyutāyaṃ vṛttinirodho mokṣavirodhī | suṣuptyādāvityādipadena jāgṛtiḥ |
<lb/>kṣiptamūḍhādītyādipadena vikṣiptaikāgraniruddhasaṃgrahaḥ | niḥśreyasaṃ mokṣaḥ | paripanthi
<lb/>śatrubhūtam | <hi rend="bold">kṣiptaṃ nāmeti |</hi> rajoguṇodrekādasthiraṃ bahirmukhatayā viṣayeṣu
<lb/>preritamityarthaḥ | īdṛśaṃ cittaṃ prāyo daityadānavānāṃ sadaiva | tamoguṇodrekātkṛtyā-
<pb n="355"/>
<lb/>kṛtyavicāraśūnyaṃ krodhādyupahataṃ nidrāvṛttimadvā mūḍham | īdṛśaṃ cittaṃ prāyaḥ sadaiva
<lb/>rakṣaḥpiśācādīnām | sattvaguṇodrekādduḥkhasādhanaṃ parihṛtya sukhasādhaneṣveva
<lb/>śabdādiṣu pravṛttaṃ vikṣiptam | īdṛśaṃ cittaṃ prāyaḥ sadaiva devānām | tacca viṣaya-
<lb/>viśeṣānusāreṇa kadācitkiṃcitkālaparyantaṃ sthiramapi bhavati | <hi rend="bold">cañcalamiti |</hi>
<lb/>cañcalamatyarthaṃ sadā calanasvabhāvam | pramāthi śarīrendriyakṣobhakam | balavadabhi-
<lb/>pretādviṣayātkenāpyupāyena nivārayitumaśakyam | dṛḍhaṃ viṣayavāsanādurgapraviṣṭa-
<lb/>tayā bhettumaśakyam | <hi rend="bold">anuśayaḥ |</hi> anubandhaḥ | <hi rend="bold">vyādhistyāneti |</hi> vyādhyā-
<lb/>dayo nava cittasya vikṣepā asthiratvāpādakā ata eva te yogasyāntarāyā
<lb/>virodhina iti sūtrārthaḥ | doṣatrayaṃ vātapittakapharūpam | akarmaṇyatvaṃ yogānu-
<lb/>ṣṭhānākṣamatvam | abhāvanaṃ prayatnābhāvaḥ | tena samādhisādhanībhūtaśamādiprāptirna
<lb/>bhavati | <hi rend="bold">śarīreti |</hi> śarīrasya gurutvaṃ kaphādinā | vāco gurutvaṃ tāmasapadārthase-
<lb/>vanena | cittasya gurutvaṃ ca tamoguṇodrekeṇa | <hi rend="bold">samādhibhūmeriti |</hi> madhumatyādi-
<lb/>ṣvanyatamāyā api bhūmerityarthaḥ | madhumatyādibhūmisvarūpamagre anupadameva
<lb/>vakṣyate | <hi rend="bold">tasmāditi |</hi> kṣiptādyavasthāsu vṛttinirodhasattvepi yogaphalībhūtāyāḥ
<lb/>kleśahānerniḥśreyasaprāpteścābhāvādvṛttinirodho yogasvarūpatāṃ nārhatītyāśayaḥ |
<lb/><hi rend="bold">yogatvasaṃbhavāditi |</hi> tathā ca cittavṛttinirodha iti yogalakṣaṇaṃ yuktameva |
<pb n="356"/>
<lb/>kṣiptādyavasthāsu yatkiṃcidvṛttinirodhasattvena tatra yogalakṣaṇasyātivyāptistu na
<lb/>śaṅkanīyā | draṣṭurātyantikasvarūpāvasthitihetucittavṛttinirodhasya kleśakarmādipari-
<lb/>panthicittavṛttinirodhasya vā yogalakṣaṇatvenābhipretatvāt | pralaye suṣuptau ca
<lb/>vidyamānasya nirodhasya vyāvṛttaya ātyantiketi | kṣiptamūḍhavikṣiptāvasthāsu tu
<lb/>vidyamānopi yatkiṃcidvṛttinirodho na svarūpāvasthitiheturnāpi kleśādiparipanthīti
<lb/>nātivyāptiḥ | saṃprajñātasya cāsaṃprajñātadvārā svarūpāvasthitihetutvaṃ bodhyam |
</p>
<p><hi rend="bold">sa ca samādhiriti |</hi> aṅgibhūto yogapadavācyaḥ samādhirityarthaḥ | <hi rend="bold">bāhya-
<lb/>viṣayāṇāmiti |</hi> ātmaviṣayā sāttvikī pramāṇavṛttistu tadānīmastyeva |
<lb/><hi rend="bold">viviktatayā |</hi> bhinnatayā | <hi rend="bold">savitarkādīti |</hi> ādipadena savicārasānanda-
<lb/>sāsmitasaṃgrahaḥ | bhāvyasya | bhāvanīyasya | <hi rend="bold">puruṣa iti |</hi> atra puruṣapadena jī-
<lb/>vātmano grahaṇam | īśvarastattvāni cetyevaṃ bhāvyamadhya īśvarasya pṛthaggaṇanāt |
<lb/><hi rend="bold">pṛthivyādīni |</hi> jīveśvarayorupādhibhūtāni śarīrendriyāṇi virāṭśarīraṃ catu-
<lb/>rbhujādikaṃ veśvarasahitaṃ tathā svaśarīraṃ ca jīvasahitamadhikṛtya bhāvanā pravartate |
<lb/>tatra śarīra indriyeṣu ca ye ca tatra guṇadoṣaviśeṣāḥ pūrvaṃ śrutāsteṣvādau sāmānyaṃ
<lb/>tato viśeṣastathādau dharmī tato dharma ityevaṃ pūrvāparānusaṃdhānena bhāvanayā sākṣā-
<lb/>tkāro jāyate | tathā tattacchabdollekhapūrvakaṃ tattadarthabhāvanayā ca | ye ca pūrvamaśru-
<lb/>tā viśeṣāsteṣāṃ bhāvanāyā asaṃbhavepi tāṃ vinaiva yogabalena sākṣātkāro bhavati |
<lb/>ayaṃ ca sthūlaviṣayakaḥ sākṣātkāro vitarka ityucyate | viśeṣeṇa tarkaṇaṃ śabdā-
<lb/>rthajñānavikalparūpaṃ yatreti vyutpatteḥ | tena sahitaḥ savitarkaḥ | tataḥ sthūlasākṣā-
<pb n="357"/>
<lb/>tkārānantaraṃ tatrānityatvādidoṣajñānena tāṃ sthūlākāradṛṣṭiṃ tyaktvā sthūlayorbhūte-
<lb/>ndriyayoḥ kāraṇatvena tatrānugatā ye prakṛtimahadahaṃkārarūpāḥ sūkṣmā arthāsteṣāṃ
<lb/>tadgataviśeṣāṇāṃ cāśrutānāmapi deśakāladharmānusāreṇa bhāvanayā yaḥ sākṣātkāro
<lb/>jāyate sa vicāra ityucyate | viśeṣeṇa cāraḥ sūkṣmavastuparyantaḥ saṃcāro
<lb/>yatreti vyutpatteḥ | tena sahitaḥ savicāraḥ | sthūleṣvapyartheṣu sūkṣmadṛṣṭiryathārthā
<lb/>jāyata eva | kāryakāraṇayorabhedāt | tatastāmapi sūkṣmaviṣayāṃ dṛṣṭimanityatvā-
<lb/>didoṣadarśanena tyaktvā caturviṃśatitattvānugataṃ sattvaguṇakāryaṃ yatsukhaṃ tasya
<lb/>rajastamoleśābhibhūtasattvāśrayeṇa citiśakternyagbhāvātpravartamānayā bhāvanayā
<lb/>manorājyādāviva kalpyamāno vaiṣayikasukhasākṣātkāra ānanda ityucyate | tena
<lb/>sahitaḥ samādhiḥ sānandaḥ | yadyapi sukhavadduḥkhamohāvapi sarvatrānugatau tathāpi
<lb/>tayoḥ svabhāvata eva heyatvāttadbhāvanāyā nāvaśyakatvam | tataḥ sukhepi kṣaṇikatvā-
<lb/>nityatvādidoṣadṛṣṭyā tasmādvirajya jīvasvarūpasyeśvarasvarūpasya ca jaḍebhyo vivekena
<lb/>ya ātmākāraḥ sākṣātkāraḥ so'smitā | atra rajastamoleśenāpyanabhibhūtaṃ śuddhaṃ
<lb/>sattvamiti tasya nyagbhāvaḥ | citiśakteścodrekaḥ | atrāsmītyevāstītyeva cākāraḥ |
<lb/>tatra pūrvaṃ jīvātmaviṣayā asmitā | tatastatopi sūkṣmā paramātmaviṣayā | tada-
<lb/>nugataḥ samādhiḥ sāsmitaḥ | eṣā cittasya caramā bhūmiḥ | tataḥ paraṃ jñātavyā-
<lb/>bhāvāt | asminsaṃprajñātasamādhibhedacatuṣṭaye krameṇa cittabhūmayo madhumatī madhu-
<lb/>pratīkā viśokā saṃskāraśeṣā ityucyante |
<note>15|252 — tasya <foreign xml:lang="en">for</foreign> tasyām <foreign xml:lang="en">c.</foreign></note>
</p>
<pb n="358"/>
<p>kleśakarmavipākāśayānāṃ caturṇāṃ svarūpaṃ nirūpayiṣyannādau kleśānnirūpayati —
<lb/><hi rend="bold">kleśā iti | avidyeti |</hi> eṣāṃ svarūpaṃ mūla eva vistareṇa vakṣyate | saṃkṣepeṇa tu
<lb/>pradarśyate | atasmiṃstadbuddhiravidyā | tanmūlakā evāsmitādayaścatvāraḥ | cittapuru-
<lb/>ṣayoraikyābhimāno'smitā | viṣayābhilāṣo rāgaḥ | krodho dveṣaḥ | śarīrādibhiḥ
<lb/>kadāpi viyogo mā bhūdityākārako mānaso bhāvobhiniveśaḥ |
</p>
<p><hi rend="bold">nanvavidyeti |</hi> abhāvārthakasya nañityavyayasya vidyāśabdena sahāvyayaṃ vibhakti
<lb/>(pāṇi. sū. 2 | 1 | 6) iti pāṇinisūtreṇāvyayībhāvasamāse vidyāyā abhāva
<lb/>ityarthaḥ pratīyate | avyayībhāvasamāse pūrvapadārthaprādhānyasyautsargikatvāt | yathā
<lb/>amakṣikamityatra makṣikāṇāmabhāva ityarthaḥ | nañtatpuruṣasamāsāṅgīkāre tu yasya
<lb/>kasyacidabhāvena viśiṣṭā vidyetyarthaḥ syāt | tatpuruṣasamāsa uttarapadārthaprādhānya-
<lb/>syautsargikatvāt | yathā rājapuruṣa ityatra rājasaṃbandhaviśiṣṭaḥ puruṣa ityarthaḥ | arā-
<lb/>japuruṣa ityatra cāropito rājapuruṣa ityarthaḥ | bahuvrīhisamāse tvavidyamānā vidyā
<lb/>yasyāstādṛśī buddhirityarthaḥ syāt | bahuvrīhisamāsenyapadārthaprādhānyasyautsargi-
<lb/>katvāt | na makṣikā yasminnamakṣiko deśa itivat | <hi rend="bold">prasajyapratiṣedheti |</hi>
<lb/>prāptipūrvako niṣedho hi prasajyapratiṣedhaḥ | tathā cāvidyāśabdādvidyāyāḥ prasakti-
<lb/>pūrvakaṃ tadabhāvamātraṃ pratīyate na tu tatsahakṛtaṃ bhāvarūpamanyatkiṃcit | vidyāyā
<lb/>abhāvaśca na kleśādīñjanayati | kiṃ tu vidyāviparītaṃ jñānameva tajjanakam | tādṛ-
<lb/>śajñānarūporthaścāvyayībhāvasamāse sati nāvidyāśabdātpratīyate | <hi rend="bold">strīliṅgatvā-
<lb/>bhāveti |</hi> avyayībhāvaśca (pāṇi. sū. 2 | 4 | 18) iti sūtreṇāvyayībhāvasya
<lb/>klībatvavidhānāt | <hi rend="bold">kasyaciditi |</hi> rāgadveṣaśokamohādiṣvanyatamasya kasyaci-
<lb/>dabhāvena yuktā vidyā kleśādīnvināśayenna tu janayet | nanu nābhāvapratiyogi-
<lb/>tvena rāgādayo vivakṣyante kiṃ tvātmasākṣātkāraḥ | tathā cātmasākṣātkārasyā-
<lb/>bhāvena yuktāyā vidyāyāḥ kleśādibījatvamupapadyata iti cenna | tādṛśavidyāyā
<pb n="359"/>
<lb/>vidyātvasyaivābhāvāt | tatpuruṣe hi prādhānyamuttarapadārthasya | tathā cāpradhānena
<lb/>pūrvapadārthenābhāvena tathaiva svapratiyogina ākṣepaḥ syādyathottarapadārthatvena svaṃ prati
<lb/>pradhānībhūtāyā vidyāyāḥ svarūpaṃ na vihanyeta | tathā ca vidyāviruddhānāṃ rāgā-
<lb/>dīnāmevābhāvo grāhya iti | <hi rend="bold">nañostyarthānāmiti |</hi> nañaḥ pareṣāmastyarthavā-
<lb/>cināṃ padāntareṇa saha bahuvrīhirbhavati pūrvapadaghaṭakānāmuttarapadabhūtānāmastyarthānāṃ
<lb/>lopaśca vikalpena bhavatīti vṛttikāravacanārthaḥ | tathā cāvidyāśabde bahuvrīhau
<lb/>vidyārahitā buddhiḥ samāsārthaḥ syāt | asyāśca buddhervidyāyā abhāvamātreṇa
<lb/>kleśādihetutvaṃ na ghaṭate | vidyāyā abhāvepi yāvanna viparītā buddhistāvanna
<lb/>kathamapi kleśādisaṃbhavaḥ | nanu vidyāyā abhāvasyaiva kleśādihetutvamastu ko doṣa
<lb/>iti cettatrāha — <hi rend="bold">vivekakhyātīti |</hi> vidyā ca jñānaviśeṣaḥ | asaṃprajñātasamādhau
<lb/>ca prakṛtipuruṣabhedasākṣātkārapūrvako buddheḥ sakalavṛttinirodha iti jñānasāmānya-
<lb/>syaivābhāve jñānaviśeṣarūpāyā vidyāyā abhāva eveti tadānīṃ buddheḥ kleśādihe-
<lb/>tutvaprasaṅga ityarthaḥ | nanvavidyāyāḥ kleśādihetutvābhāve kā hāniriti cettatrāha —
<lb/><hi rend="bold">uktaṃ ceti |</hi> sūtrakāreṇeti śeṣaḥ | <hi rend="bold">avidyānidānatvam |</hi> avidyāmūlakatvam |
<lb/><hi rend="bold">avidyā kṣetramiti |</hi> avidyāsmitā (pā. yo. sū. 2 | 3) iti pūrvasūtrokta-
<lb/>kleśapañcakamadhya uttareṣāmasmitārāgadveṣābhiniveśānāṃ caturṇāṃ kleśānāṃ prasuptatanu-
<lb/>vicchinnodārarūpeṇa pratyekaṃ caturvidhānāmapyavidyā kṣetraṃ prasavabhūmiriti sūtrārthaḥ |
<lb/><hi rend="bold">tatreti |</hi> ye kleśāścittabhūmau sthitāḥ prabodhakābhāvātsvakāryaṃ nārabhante te
<lb/>prasuptāḥ | yathā bālānāṃ prakṛtilayānāṃ ca | sādhikāre acaritārthe eva
<lb/>cetasyupāsanayā prakṛtau līne sati brahmāṇḍādbahiḥ prakṛtyākhyāvaraṇe liṅgadehena
<lb/>saha yedhikāravaśāccittasya punarāvṛttiparyantaṃ kaivalyapadamivānubhavanti te prakṛti-
<lb/>layāḥ | <hi rend="bold">śithilīkaraṇamiti |</hi> yathā yogināṃ cetasi vāsanāvaśeṣatayāvasthi-
<lb/>tānām | <hi rend="bold">abhibhava iti |</hi> yathā dveṣāvasthāyāṃ rāgasya rāgāvasthāyāṃ vā dveṣasya |
<pb n="360"/>
<lb/>mitho viruddhayoranayoryaugapadyaṃ na saṃbhavati | <hi rend="bold">kāryakāritvamiti |</hi> yathā
<lb/>baddhānāṃ jīvānām | <hi rend="bold">taduktamiti |</hi> avidyā kṣetram (pā. yo sū. 2 | 4) iti
<lb/>sūtra iti śeṣaḥ | <hi rend="bold">pakṣatraye |</hi> avyayībhāvatatpuruṣabahuvrīhirūpe |
</p>
<p><hi rend="bold">paryudāseti |</hi> paryudāso bhedaḥ | tatra ca kvacitprayogopādhitayā virodhārthopi
<lb/>gamyate | yathā adharmaśabdasya dharmabhinno dharmavirodhī pāparūporthaḥ | tathā avi-
<lb/>dyāśabdasya vidyābhinnaṃ vidyāviruddhaṃ mithyājñānamarthaḥ | <hi rend="bold">nāmadhātvartheti |</hi> vidhya-
<lb/>rthakā ye liṅādipratyayāstadarthayoge naño niṣedhārthakatvam | nāmārthayoge dhātvartha-
<lb/>yoge ca na niṣedhārthaḥ | kiṃ tu paryudāsaṃ vadati | yato'brāhmaṇaśabde brāhmaṇānya-
<lb/>mātramarthaṃ nañ vadati | adharmaśabde ca dharmavirodhyarthaṃ nañ vadati | <hi rend="bold">uktamiti |</hi>
<lb/>anityāśuci (pā. yo. sū. 2 | 5) iti sūtrabhāṣyavyākhyāyāmiti śeṣaḥ |
<lb/>yadyapi tatpuruṣa uttarapadārthasya prādhānyaṃ tathāpi nañtatpuruṣe nañottarapadārtha
<lb/>upamṛdyate paryudasyate | tathā tatrottarapadārthaviruddhārthako nañupalabhyate | tadvada-
<lb/>vidyāśabdepītyarthaḥ |
<note>15|286 — vadanti <foreign xml:lang="en">for</foreign> vadati <foreign xml:lang="en">c.</foreign></note>
</p>
<pb n="361"/>
<p>etāvatā granthasaṃdarbheṇāvidyāśabde samāsārthaṃ nirūpya sāṃpratamavidyāsvarūpaṃ pra-
<lb/>darśayati — <hi rend="bold">etadeveti |</hi> etadeva paryudāsārthakatvameva | <hi rend="bold">anityāśucīti |</hi> ata-
<lb/>smiṃstaditi pratibhāso'vidyetyavidyāsāmānyalakṣaṇamagre (da. 15 paṃ. 308) vakṣyate |
<lb/>tasyā evāvāntarabhedacatuṣṭayamanena sūtreṇocyate | anitye nityatvapratītiraśucau
<lb/>śucitvapratītirduḥkhe sukhatvapratītiranātmanyātmatvapratītiśceti | upalakṣaṇametat |
<lb/>nitye'nityaṃtvapratītiḥ śucāvaśucitvapratītiḥ sukhe duḥkhatvapratītirātmanyanātma-
<lb/>tvapratītirapyavidyaiva | pāpādau puṇyādibuddhirapyavidyaiva | śarīrasyāśucitvamupa-
<lb/>pādayati — <hi rend="bold">sthānāditi |</hi> sthānaṃ śarīrasyotpattisthānaṃ māturudaraṃ mūtrādyupahatam |
<lb/>bījaṃ śarīrasyopādānakāraṇaṃ śukraṃ śoṇitaṃ ca | upaṣṭambhaḥ poṣako'śitapītānnā-
<lb/>dirasaḥ | niṣyandaḥ prasvedādiḥ | nidhanaṃ maraṇam | taddhi śrotriyaśarīramapyapavi-
<lb/>trayati | snānādibhirādheyaṃ śaucaṃ yasya | ataḥ svayamaśucyeva śarīraṃ paṇḍitā
<lb/>jānantītyarthaḥ | <hi rend="bold">pariṇāmeti |</hi> srakcandanavanitādyupabhogajaṃ vaiṣayikaṃ sarvameva
<lb/>sukhaṃ vivekino duḥkhameva | viṣasaṃpṛktasvādvannavat | yatastatsukhaṃ pariṇāmaduḥkhasya
<lb/>tāpaduḥkhasya saṃskāraduḥkhasya ca kāraṇaṃ bhavati | sukhasādhanasaṃpattau sukhopabhoga-
<lb/>kāle vā hiṃsādernāntarīyakatayā tajjanyaṃ bhāvi duḥkhaṃ pariṇāmaduḥkham | tathā
<lb/>sukhopabhogakāle svāpekṣayānyasya sukhādhikyaṃ dṛṣṭvā tadasahanena jāyamānaṃ tāpa-
<lb/>duḥkham | tathā sukhopabhogakāle jāyamānātsaṃskārātpunaḥ punastatsmaraṇe tena ca
<lb/>tatsādhanaprāptaye pravṛttau kadācittatsādhanālābhe jāyamānaṃ saṃskāraduḥkham | kiṃ ca
<lb/>sattvādiguṇatrayavṛttayaḥ sarvasya triguṇātmakatvena sarvatrāvirodhena mithaḥ saṃyuktā
<lb/>eva vartante | tathā ca sukhasādhanībhūtatvenābhimatepyarthe rajoguṇakāryasya duḥkha-
<lb/>syāntato'varjanīyatvameva | tathā ca vivekinaḥ parijñātakleśādivivekasya sakala-
<lb/>meva bhogasādhanaṃ pratikūlavedanīyaṃ bhavatītyarthaḥ | <hi rend="bold">anātmanīti |</hi> vastuta
<pb n="362"/>
<lb/>ātmabhinne dehādau dehināṃ yātmabuddhiḥ sā avidyā | tatkṛta evāyaṃ saṃsārabandhaḥ |
<lb/>tasyā avidyāyā nāśa eva mokṣa ityucyata ityarthaḥ | <hi rend="bold">catuṣpadeti |</hi> catvāri
<lb/>padāni sthānāni yasyā iti catuṣpadā | eṣā catuṣpadā avidyāsya saṃsārasya
<lb/>mūlamiti sūtrakāreṇa nirdiṣṭā | tena śuktirajatādyavidyānāmagaṇanepi na nyūnatā |
</p>
<p>evamavidyārūpaṃ prathamaṃ kleśaṃ nirūpya tanmūlakaṃ dvitīyamasmitārūpaṃ kleśaṃ
<lb/>nirūpayati — <hi rend="bold">sattvapuruṣayoriti |</hi> sattvaṃ cittam | buddhiriti yāvat | <hi rend="bold">dṛgdarśa-
<lb/>neti |</hi> dṛkca darśanaṃ ca te eva śaktī | dṛkśaktirdraṣṭā puruṣaḥ | darśanaśāktiḥ karaṇaṃ
<lb/>buddhiḥ | tayorātmānātmanoryaukatmatevaikākāratārūpaikasvarūpāpattiriva sā a-
<lb/>smitā kleśa ityarthaḥ | anātmani buddhāvātmabuddhirūpā yā avidyā tayeyamasmitā
<lb/>saṃpāditā | tatrāvidyāvasthāyāṃ yadyapi buddhyādau sāmānyatohaṃbuddhirasti tathāpi
<lb/>sā bhedābhedaviṣayā | tadānīmatyantābhedāgrahaṇāt | taduttaraṃ puruṣe buddhyādini-
<lb/>ṣṭhaguṇaṃdoṣāropajanaka īśvarohamahaṃ bhogītyādirūpo yotyantamekatābhramaḥ so-
<lb/>'smitā | ekatābhramaṃ vinānyonyasminnanyonyadharmādhyāsenaiva bhoga iti tu na
<lb/>saṃbhavati | puruṣasyāpariṇāmitvena buddheśca pariṇāmitvenātyantabhinnadharmatvenātyanta-
<lb/>vibhaktayorbhoktṛbhogyaśaktyoḥ puruṣabuddhyoravibhāgarūpaikatvapratyaye satyeva paraspa-
<lb/>radharmādhyāsena bhogasaṃbhavo nānyathā |
</p>
<p>asmitākleśamūlakaṃ tṛtīyakleśaṃ rāgaṃ tanmūlakaṃ dveṣaṃ ca nirūpayati — <hi rend="bold">sukhābhi-
<lb/>jñasyetyādinā |</hi>
</p>
<pb n="363"/>
<p>prasaṅgādanuśayiśabdasya sādhutvamupapādayati — <hi rend="bold">kimatreti |</hi> sukhamanuśete
<lb/>tacchīlaḥ sukhānuśayī | sukhopapadādanupūrvācchīdhātorṇinipratyayaḥ | atha vā
<lb/>sukhasyānuśayaḥ saṃbandhaviśeṣaḥ | sosyāstīti sukhānuśayī | sukhānuśayaśabdānma-
<lb/>tvarthe ata iniṭhanau (pāṇi. sū. 5 | 2 | 115) iti sūtreṇenipratyaya iti bhāvaḥ |
<lb/><hi rend="bold">supyajātāviti |</hi> jātibhinnavācini subanta upapade tācchīlye dyotye dhātoḥ
<lb/>kartrarthe ṇinipratyayo bhavatīti sūtrārthaḥ | uṣṇabhojī | uṣṇabhojanaśīla eva-
<lb/>mucyate | na tu kadācidya uṣṇaṃ bhuṅkte | atra vṛttikārāḥ — supi sthaḥ (pāṇi. sū.
<lb/>3 | 2 | 4) iti sūtrātsupīti padaṃ yadyapyanuvartate tathāpi tanmadhye satsūdviṣa
<lb/>(pāṇi. sū. 3 | 2 | 61) iti sūtra upasargepītyanena saṃbaddham | tannivṛttaye punaratra
<lb/>supītyucyate | tathā copasarge ṇinipratyayo na bhavatīti | paraṃ tvetanmahābhāṣyavi-
<lb/>ruddham | tatra hi supīti vartamāne punaḥ subgrahaṇaṃ kimartham | anupasarga ityevaṃ
<lb/>tadabhūt | idaṃ tu subūmātre yathā syādityuktam | ayamāśayaḥ — supi sthaḥ
<lb/>(pāṇi. sū. 3 | 2 | 4) ityatra supītyupasargetaraparam | satsūdviṣa (pāṇi. sū.
<lb/>3 | 2 | 61) iti sūtra upasargepītyukteḥ | tathā ca tadanuvṛttāvanu yāyītyādau
<lb/>ṇinipratyayo na syāt | atotra supītyuktamiti | prasiddhaścopasargepi ṇinipratyayaḥ-
<lb/>anuyāyivargaḥ (raghu. 2 | 4) parito visāriṇā (raghu. 3 | 15) visāri
<lb/>sarvataḥ (māgha. 1 | 2) prabhavonujīvibhiḥ (kirāta 1 | 4) iti | tadanusāre-
<lb/>pyāha — <hi rend="bold">yathākathaṃciditi |</hi> aco ñṇitīti | ñakāretsaṃjñake ṇakāretsaṃjñake
<lb/>vā pratyaye pare ajantāṅgasya vṛddhiḥ syāditi tatsūtrārthaḥ | <hi rend="bold">ekākṣarāditi |</hi> ata
<note>15|313 — nindā <foreign xml:lang="en">for</foreign> nivṛttiḥ <foreign xml:lang="en">A.</foreign></note>
<pb n="364"/>
<lb/>iniṭhanau (pāṇi. sū. 5 | 2 | 115) iti sūtreṇa hrasvākārāntācchabdānmatvartha
<lb/>iniṭhanau pratyayau vidhīyete | tasya niṣedhakametadvacanam | ekākṣarācchabdādiniṭhanau
<lb/>na bhavataḥ | svavān | kṛtpratyayāntānna bhavataḥ | kārakavān | jātivācakācca na
<lb/>bhavataḥ | vyāghravān | tathā saptamyarthe na bhavataḥ | daṇḍā asyāṃ santi daṇḍavatī
<lb/>śālā | anuśayaśabdastu kṛtpratyayāntaḥ | anupūrvācchīdhātorerac (pāṇi. sū.
<lb/>3 | 3 | 56) iti sūtreṇa bhāve acpratyayavidhānāt | tathā ca kṛdantatvādini-
<lb/>pratyayasya niṣedhenuśayavāniti bhavitavyaṃ na tvanuśayīti | <hi rend="bold">prāyiketi |</hi> ekā-
<lb/>kṣarāditi vacanaṃ prāyikaṃ na tu sārvatrikam | <hi rend="bold">itikaraṇa iti |</hi> itikaraṇa
<lb/>itiśabdaḥ | sa ca tadasyāstyasminniti matup (pāṇi. sū. 5 | 2 | 94) iti sūtre
<lb/>pāṇininā nirdiṣṭaḥ | sa cetiśabdo laukikīṃ vivakṣāmanusārayati laukikaprayo-
<lb/>gānusāreṇa pratyayavidhānamiti | sa cottaratra matva rthīyaprakaraṇe sarvatra saṃbadhyate |
<lb/>tathā cāta iniṭhanau (pāṇi. sū. 5 | 2 | 115) ityatrāpi tatsaṃbandha itīniṭhanau
<lb/>pratyayāvapi laukikaprayogānusāreṇaiva kartavyāviti svavānityādau na bhavataḥ |
<lb/>tanmūlakamekākṣarāditi vacanaṃ nāpūrvam | loke tu kvacitkṛdantādapīniṭhanau
<lb/>dṛśyete | yathā kāryī kāryikaḥ | tathā jātivācakācchabdādapi dṛśyete yathā taṇḍulī
<lb/>taṇḍulika iti | tadvadanuśayaśabdasya kṛdantatvepīnipratyayopapattiriti bhāvaḥ |
</p>
<p>athābhiniveśākhyaṃ pañcamaṃ kleśaṃ nirūpayati — <hi rend="bold">pūrvajanmeti | mā na bhūvamiti |</hi>
<lb/>ahaṃ kadāpi mā na bhūvamiti na kiṃ tu sarvadā bhūyāsameveti prārthanā prāṇimātra-
<note>15|332 — bhavarūpaḥ <foreign xml:lang="en">for</foreign> bhayarūpaḥ <foreign xml:lang="en">D.</foreign></note>
<pb n="365"/>
<lb/>syānubhavasiddhā | <hi rend="bold">svaraseti |</hi> svasya rasena saṃskāramātreṇa vahatīti svarasavāhī
<lb/>svābhāvikaḥ | na tvāgantukaḥ | tādṛśaśca bhayaviśeṣarūpaḥ kleśaḥ — ahaṃ kadāpi
<lb/>mā bhūvamiti na kiṃ tu sadā bhūyāsameva — ityākārako'viduṣa iva viduṣopi
<lb/>rūḍhaḥ prasiddhaḥ | sobhiniveśa iti sūtrārthaḥ | <hi rend="bold">upahāraḥ |</hi> prāptiḥ |
</p>
<p>kleśakarmavipākāśayaparipanthicittavṛttinirodho yoga iti prāguktam (da.
<lb/>15 paṃ. 258) | taddhaṭakapadārtheṣu nirūpaṇīyeṣu kleśā avāntaravibhāgapūrvakaṃ
<lb/>nirūpitāḥ | idānīṃ karmādīnnirūpayati — <hi rend="bold">karmāṇīti | vipākā iti |</hi>
<lb/>vipacyate sādhyate karmabhiriti vipākaḥ karmaphalam | tacca jātyāyurbhogarūpeṇa
<lb/>trividham | jātirjanma | āyurjīvanakālaḥ | bhogaḥ sukhaduḥkhamohātmakaśabdā-
<lb/>divṛttiḥ | atra bhogo mukhyaṃ karmaphalam | tannāntarīyake ca janmāyuṣī | <hi rend="bold">tatpa-
<lb/>ripanthīti |</hi> tacchabdena kleśakarmavipākāśayarūpaṃ pūrvoktaṃ catuṣṭayaṃ parāmṛśyate |
<lb/><hi rend="bold">tucchatveneti |</hi> tucchatvaṃ niḥsvarūpatvam | vṛttinirodhasya vṛttyabhāvamātratve tasya
<lb/>svarūparahitatvena tasmāddhyeyasākṣātkāro na saṃbhavati | abhāvādbhāvotpattyayo-
<lb/>gāt | na hi svarūparahitācchaśaśṛṅgādeḥ sakāśātkasyāpi kāryasyotpattirjāyate |
<lb/>kiṃ <hi rend="bold">tu tadāśraya iti |</hi> saṃprajñātasamādheravāntarabhedāḥ savitarkādayaścatvāraḥ
<lb/>prāguktāḥ (da. 15 paṃ. 242) | tatra savitarke samādhau jāyamānā cittasyāvasthā
<lb/>madhumatītyucyate | savicāre madhupratīkā | sānande viśokā | sāsmite saṃskāra-
<lb/>śeṣā | avasthānāṃ ca bhāvarūpatvāttasmāddhyeyasākṣātkāra upapadyate | nanveṣāṃ
<lb/>caturvidhānāmavasthāviśeṣāṇāṃ nirodhaśabdavācyatvaṃ kathamupapadyata ityata āha —
<lb/><hi rend="bold">nirudhyanta iti |</hi> nītyupasargapūrvādrudhadhātoradhikaraṇe ghañpratyayaḥ |
</p>
<pb n="366"/>
<p>atha cittavṛttinirodhopāyamāha — <hi rend="bold">abhyāseti |</hi> taduktaṃ patañjalinā — abhyā-
<lb/>savairāgyābhyāṃ tannirodhaḥ (pā. yo. sū. 1 | 12) iti | abhyāsavairāgyābhyāṃ
<lb/>militābhyāṃ cittavṛttinirodho bhavatītyarthaḥ | cittanadyāḥ pravāhaḥ svabhāvato
<lb/>viṣayamārgagāmī | sa viṣayadoṣadarśanajena vairāgyeṇa pratibadhyate | pratibaddhaśca sa
<lb/>vivekadarśanābhyāsena vivekamārgagāmī bhavati | tena ca dhyeyākāravṛttipravāhasya
<lb/>balavattvaṃ dārḍhyaṃ cetyabhyāsavairāgyobhayādhīnaścittavṛttinirodha iti tātparyam |
<lb/>abhyāsaṃ nirūpayansūtramāha — <hi rend="bold">tatreti |</hi> tatrābhyāsavairāgyamadhye | <hi rend="bold">vṛttirahita-
<lb/>syeti |</hi> rājasatāmasavṛttirahitasyetyarthaḥ | <hi rend="bold">taṃ nimittīkṛtyeti |</hi> taṃ pariṇāmavi-
<lb/>śeṣaṃ nimittīkṛtyetyarthaḥ | tādṛśasthitiprāptaya iti yāvat | nanu sūtre sthitāviti
<lb/>saptamyantaṃ padaṃ dṛśyate | tasyāyamarthaḥ kathamityata āha — <hi rend="bold">carmaṇīti |</hi> carmani-
<lb/>mittamityarthaḥ | carmaprāptaya iti yāvat | <hi rend="bold">dṛṣṭeti |</hi> dṛṣṭo viṣaya ihaloka upala-
<lb/>bhyamānaḥ stryannapānādiḥ | anuśrūyate gurumukhādityanuśravo vedaḥ | tata āgata-
<lb/>stadekasamadhigamyaḥ svargādirviṣaya ānuśravikaḥ | dvividhepi viṣaye pariṇāmavi-
<lb/>rasatvadoṣadarśanena nivṛttābhilāṣasya yā vaśīkārasaṃjñā tadvairāgyam | mamaite viṣayā
<lb/>vaśyā nāhameteṣāṃ viṣayāṇāṃ vaśya iti vicāro vaśīkārasaṃjñeti vyapadiśyate |
</p>
<p>evaṃ cittavṛttinirodhopāyabhūte abhyāsavairāgye pradarśya tādṛśābhyāsavairāgya-
<lb/>sādhanāya kriyāyogamāha — <hi rend="bold">samādhīti |</hi> samādhiścittavṛttinirodhaḥ | tacchatru-
<lb/>bhūtā ye avidyādayaḥ kleśāsteṣāṃ tanūkaraṇaṃ svakāryakaraṇapratibandhastadarthamityarthaḥ |
<note>15|350 — na vaśyāḥ <foreign xml:lang="en">for</foreign> vaśyāḥ <foreign xml:lang="en">D.</foreign></note>
<pb n="367"/>
<lb/><hi rend="bold">ārurukṣoriti |</hi> yogaṃ cittavṛttinirodhamārurukṣorāroḍhumicchorna tvārūḍhasya
<lb/>muneḥ | bhāvyavasthābhiprāyeṇa munipadoktiḥ | tādṛśasya yogārohaṇasādhanaṃ karmo-
<lb/>cyate | niṣkāmakarmaṇā hi cittaśuddhistato vairāgyaṃ tato vṛttinirodha iti |
<lb/>yogārūḍhasya tu tasya śamaḥ sarvakarmasaṃnyāsa eva jñānaparipākasādhanamucyata
<lb/>ityarthaḥ | yogārūḍhaśca gītāyāṃ lakṣitaḥ —
</p>
<p><lg><l>yadā hi nendriyārtheṣu na karmasvanuṣajjate |</l>
<l>sarvasaṃkalpasaṃnyāsī yogārūḍhastadocyate ||</l></lg> (bha. gī. 6 | 4) iti |
</p>
<p><hi rend="bold">tapa iti |</hi> tapaḥ svādhyāya īśvaraprāṇidhānaṃ cetyetāni kriyāyoga ityucyate |
<lb/>kriyārūpo yogaḥ kriyāyogaḥ | yogasādhanatvātta paḥprabhṛtikriyāyā yogatvamaupa-
<lb/>cārikam | <hi rend="bold">vidhineti |</hi>
</p>
<p><lg><l>tryahaṃ prātastryahaṃ sāyaṃ tryahamadyādayācitam |</l>
<l>paraṃ tryahaṃ ca nāśnīyātprājāpatyaṃ careddvijaḥ ||</l></lg> (manu. 11 | 211)
<lb/>ityevaṃ dvādaśadinasādhyaṃ prājāpatyakṛcchram | anyepi kṛcchrabhedāstatroktāstata
<lb/>eva jñeyāḥ | cāndrāyaṇamucyate — śuklapratipadi mayūrāṇḍasamāna eka eva grāso
<lb/>bhakṣaṇīyaḥ | dvitīyāyāṃ dvau | evamekaikavṛddhyā pūrṇimāyāṃ pañcadaśa grāsāḥ | tataḥ
<lb/>kṛṣṇapratipadi caturdaśa | dvitīyāyāṃ trayodaśa | evamekaikahrāsena kṛṣṇacaturdaśyā-
<lb/>mekaḥ | amāyāṃ tūpavāsaḥ | etadyavamadhyacāndrāyaṇamucyate | atrāntyadina upa-
<lb/>vāsaḥ | yadā ca kṛṣṇapratipadamārabhya pūrṇimāntaṃ kriyate tadā madhya upavāsaḥ |
<lb/>etatpipīlikāmadhyacāndrāyaṇamucyate | kṛcchracāndrāyaṇādīnāṃ yathāvidhyanuṣṭhānena
<lb/>yaccharīraśoṣaṇaṃ tattapasāṃ madhya uttamaṃ tapaḥ prāhurityarthaḥ | tapaśca yathā cittapra-
<lb/>sādo na vihanyate tathaiva kāryam | svādhyāyaṃ nirūpayati — <hi rend="bold">praṇaveti |</hi> praṇava
<lb/>oṃkāraḥ | prabhṛtiśabdena puruṣasūktarudrādisaṃgrahaḥ | mantraśabdavyutpattistu —
</p>
<pb n="368"/>
<p><lg><l>mananāntrāyate yasmāttasmānmantraḥ prakīrtitaḥ |</l></lg>
<lb/>iti bodhyā | mantrāṇāmacintyaśaktiteti kalpasūtram |
</p>
<p>svādhyāyaprasaṅgena mantrasvarūpaṃ vibhāgapūrvakaṃ pradarśayati — <hi rend="bold">te ceti | teṣā-
<lb/>miti |</hi> teṣāṃ mantrāṇāṃ madhye yatra vākyerthavaśena cchandoviśeṣavaśena ca pādavya-
<lb/>vasthā sā ṛgityarthaḥ | <hi rend="bold">gītiṣviti |</hi> gānaprakārāṇāṃ bahutvādbahuvacanam |
<lb/>tatraiva mantre gāne sati sāmetyākhyā bhavati | gāyanoktaprakāreṇa paṭhitā mantrāḥ
<lb/>sāmetyucyata ityarthaḥ | <hi rend="bold">śeṣa iti |</hi> yatra mantre na pādavyavasthā nāpi gītistatra
<lb/>yajuḥśabda ityarthaḥ | <hi rend="bold">tantreṣviti |</hi> kāmikaprabhṛtīnāmāgamānāṃ tantreti saṃjñā |
<lb/>tantraṃ śāstram | āgamaśabdākṣarārtho yathā —
</p>
<p><lg><l>āgataṃ pañcavaktrāttu gataṃ ca girijānane |</l>
<l>mataṃ ca vāsudevasya tasmādāgamamucyate ||</l></lg> iti |
<lb/>āgamalakṣaṇaṃ tu —
</p>
<p><lg><l>sṛṣṭiśca pralayaścaiva devatānāṃ tathārcanam |</l>
<l>sādhanaṃ caiva sarveṣāṃ puraścaraṇameva ca ||</l></lg>
</p>
<p><lg><l>ṣaṭkarmasādhanaṃ caiva dhyānayogaścaturvidhaḥ |</l>
<l>saptabhirlakṣaṇairyuktamāgamaṃ tadvidurbudhāḥ ||</l></lg>
<lb/>iti bodhyam | ṣaṭkarmāṇi tu —
</p>
<p><lg><l>śāntivaśyastambhanāni vidveṣoccāṭane tataḥ |</l>
<l>māraṇāntāni śaṃsanti ṣaṭkarmāṇi manīṣiṇaḥ ||</l></lg>
<lb/>iti śāradoktāni bodhyāni | evaṃvidhāgameṣu ye mantrā uktāste tāntrikāḥ |
<lb/><hi rend="bold">vahnijāyāntāḥ |</hi> svāhāśabdāntāḥ | svāhā ca hutabhukpriyā (amarakośa
<lb/>2 | 7 | 21) ityamaraḥ | brahmavaivarte coktam —
</p>
<pb n="369"/>
<p><lg><l>prakṛteḥ kalayā caiva sarvaśaktisvarūpiṇī |</l>
<l>babhūva dāhikā śaktiragneḥ svāhā svakāminī ||</l></lg>
</p>
<p><lg><l>grīṣmamadhyāhnamārtaṇḍaprabhācchādanakāriṇī |</l>
<l>tvamagnerdāhikā śaktirbhava patnī ca sundarī ||</l></lg> (bra. vai. pra. a. 37) iti |
<lb/><hi rend="bold">nirasteti |</hi> mantradoṣā ruddhakīlitādyā anupadameva vakṣyante (da. 15 paṃ. 399) |
<lb/>te sarve svabhāvata eva nirastā yeṣāṃ tādṛśatvenetyarthaḥ | <hi rend="bold">nirdoṣatāmiti |</hi>
</p>
<p><lg><l>karmaṇyatijaḍā mantrā mantriṇā yojitā api |</l>
<l>tasmāttaddoṣanāśāya kartavyāḥ saṃskriyā daśa ||</l></lg>
<lb/>ityuktatvāt | <hi rend="bold">mātṛkāyantrāditi |</hi> mātṛkāyantraṃ ca caturasraṃ caturdvāraṃ śakti-
<lb/>mantrasyoddhāre kāśamīreṇa viṣṇumantrasyoddhāre candanena śivamantrasyoddhāre bhasmanā
<lb/>ca svarṇādipātre vilekhanīyam | tatra
</p>
<p><lg><l>kādimāntāḥ pañca vargā dikṣu pūrvādito nyaset |</l>
<l>yādivāntāḥ śādihāntā lakṣamīśe pravinyaset ||</l></lg>
<lb/>nyasedvilikhet | lakṣaṃ la kṣa-iti varṇadvayam | īśa īśānyām | tasmādyantrā-
<lb/>nmantrākṣarāṇāṃ bhāvanamuddhāraḥ | <hi rend="bold">praṇaveti |</hi> mantrasyādau praṇavaḥ | tataḥ prathama-
<lb/>makṣaram | tataḥ punaḥ praṇavaḥ | tato dvitīyamakṣaram | tataḥ punaḥ praṇava ityevaṃ
<lb/>caramākṣarānte praṇavaṃ prakalpya tādṛśamantrasya japaḥ kāryaḥ | sa ca mantrā-
<note>15|380 vargāt <foreign xml:lang="en">for</foreign> yantrāt <foreign xml:lang="en">C.</foreign></note>
<pb n="370"/>
<lb/>kṣarāṇāṃ yā saṃkhyā tatsaṃkhyākaḥ | arṇaśabdo varṇavācī | <hi rend="bold">vāyubījaṃ</hi> yamiti |
<lb/><hi rend="bold">malatrayamiti |</hi> māyikaṃ kārmaṇamānavyaṃ ceti malatrayam |
</p>
<p><lg><l>māyikaṃ nāma yoṣotthaṃ pauruṣaṃ kārmaṇaṃ malam |</l>
<l>ānavyamanavīnatvaṃ niṣiddhaṃ tanmalatrayam ||</l></lg>
<lb/>na navamanavam | tasya bhāva ānavyaṃ vṛddhatvamityarthaḥ | jyotirbhantraṃ nirūpayati-
<lb/><hi rend="bold">tāreti |</hi> tāraṃ praṇavaḥ | vyoma hakāraḥ | agnī rephaḥ | manuraukāraḥ | anusvāra-
<lb/>ścāntenuktopi grāhyaḥ |
</p>
<p><lg><l>tāravyomāgnimanuyugdaṇḍī jyotirmanurmataḥ |</l></lg>
<lb/>ityanyatroktatvāt | daṇḍyanusvāraḥ | pratyarṇaṃ prativarṇam | manormantrasya | <hi rend="bold">vāri-
<lb/>bījaṃ</hi> vamiti | <hi rend="bold">tāreti |</hi> tāraṃ praṇavaḥ | māyāśabdena māyābījaṃ hrīmityu-
<lb/>cyate | ramāśabdena śrīmiti | manormantrasyaitantritayena yo yogastaddīpanamityarthaḥ |
<lb/>ruddheti |
</p>
<p><lg><l>ādimadhyāvasāneṣu bhūbījadvaṃdvalāñchitaḥ |</l>
<l>ruddhamantraḥ sa vijñeyo bhuktimuktivivarjitaḥ ||</l></lg>
<lb/>bhūbījaṃ lamiti |
</p>
<pb n="371"/>
<p><lg><l>māyā namāmi ca padaṃ nāsti yasminsa kīlitaḥ |</l>
<l>manoryasyādimadhyānteṣvānilaṃ bījamucyate ||</l></lg>
</p>
<p><lg><l>saṃyuktaṃ vā viyuktaṃ vā svarākrāntaṃ tridhā punaḥ |</l>
<l>caturdhā pañcadhā vātha sa mantraśchinnasaṃjñakaḥ ||</l></lg>
</p>
<p><lg><l>trivarṇo haṃsahīno yaḥ suṣuptaḥ samudāhṛtaḥ |</l></lg>
<lb/>śaptaḥ kenāpi hṛtavīryaḥ |
</p>
<p>evaṃ svādhyāyaṃ nirūpya kramaprāptamīśvarapraṇidhānaṃ nirūpayati — <hi rend="bold">īśvareti |</hi>
<lb/>abhihitā vihitāḥ | tattulyanyāyenātra kriyamāṇā aniṣiddhā anabhihitāḥ |
<lb/>atha vā abhihitā vaidikyaḥ | anabhihitā laukikyaḥ | yatra samarpaṇaviṣaye |
<lb/><hi rend="bold">kāmata iti |</hi> spaṣṭam | kaurmepyuktam —
</p>
<p><lg><l>nāhaṃ kartā sarvametadbrahmaiva kurute tathā |</l>
<l>etadbrahmārpaṇaṃ proktamṛṣibhistattvadarśibhiḥ ||</l></lg> iti |
</p>
<p><hi rend="bold">karmaṇyeveti |</hi> karmaṇyeva terjunasyādhikāro na karmaphale | karmaphaledhikāro
<lb/>nāma mayedaṃ phalaṃ bhoktavyamityabhilāṣaḥ | phalakāmanayā karma kurvan phalaheturu-
<lb/>cyate | tādṛśastvaṃ mā bhūḥ | karmākaraṇe ca te prītirmā bhūdityarthaḥ | <hi rend="bold">śvalīḍham |</hi>
<pb n="372"/>
<lb/>śunāsvāditam | <hi rend="bold">śuddhasāropeti |</hi> yathāyurghṛtamityatrāyuḥpadenāyuḥsādhanaṃ
<lb/>lakṣyate tathā tapaḥsvādhyāya (pāta. yo. sū. 2 | 1) iti sūtre yogapadena
<lb/>yogasādhanaṃ lakṣyate |
</p>
<p>atra śuddhasāropalakṣaṇāmupapādayallaṃṃkṣaṇāyāḥ svarūpaṃ vibhāgaṃ ca pradarśayati —
<lb/><hi rend="bold">śuddhetyādinā |</hi> atra ca lakṣaṇā śuddhā | na tu gauṇī | sādṛśyasaṃbandhamūlikā
<lb/>lakṣaṇā ca gauṇītyucyate | yathā siṃho māṇavaka iti | atra krauryādiguṇaiḥ siṃha-
<lb/>sadṛśe māṇavake siṃhaśabdaḥ prayujyate | sādṛśyetarasaṃbandhamūlikā lakṣaṇā śuddhā |
<lb/>yogaśabdasya yogasādhanerthe lakṣaṇāyāḥ kāryakāraṇabhāvasaṃbandhamūlakatveneyaṃ śuddhā |
<lb/>sāropā ceyaṃ lakṣaṇā | āropo hi viṣayaviṣayiṇorbhedenopanyāsaḥ | atrāropya-
<lb/>māṇo yogo viṣayī | viṣayaścāropasya kriyā | tayordvayoḥ kriyāyogayoratropa-
<lb/>nyāsāt | yathā siṃho māṇavaka ityatra siṃhamāṇavakayorupanyāse sāropā | yadā
<lb/>tu māṇavakapadamanuccāryāyaṃ siṃha ityeva viṣayimātraṃ nirdiśyate tadā na sāropā |
<lb/>kiṃ tu sādhyavasānā | adhyavasānaṃ nāma viṣayivācakapadena viṣayanigaraṇam |
<lb/><hi rend="bold">mukhyārthabādheti |</hi> yathā gaṅgāyāṃ ghoṣa ityatra gaṅgāpadasya mukhyortho jalaviśeṣaḥ |
<lb/>sa ca bādhitaḥ | tasya ghoṣādhāratvāsaṃbhavāt | tadyogastena mukhyārthena jalena
<lb/>yogaḥ saṃbandhastīre | ato bādhitena gaṅgāśabdasya mukhyārthena jalena yatsvasaṃyu-
<lb/>ktasyārthāntarasya tīrasya bodhanaṃ sā lakṣaṇā | lakṣaṇā ca na mukhyā vṛttiḥ | tathā-
<lb/>pīyaṃ prayojanavaśādāśrīyate | yathā gaṅgāyāṃ ghoṣa ityatraiva yadi lakṣaṇāṃ vihāya
<lb/>mukhyārthastīraśabda eva prayujyate gaṅgātīre ghoṣa iti tadā gaṅgāsamīpasthe ghoṣe
<lb/>gaṅgāsāmīpyena śaityaṃ pāvanatvaṃ ca sāmānyataḥ pratīyate na tu tadatiśayaḥ | gaṅgā-
<lb/>yāmityuktau tu tīrasya gaṅgātvena bodhāddhoṣe gaṅgāstha iva śaityātiśayaḥ pāvanatvāti-
<lb/>śayaśca pratīyate | tathā ceyaṃ lakṣaṇā prayojanamūletyucyate | kvacittu prayojanamanuddiśya
<lb/>loke tādṛśaprayogaprasiddhiṃ dṛṣṭvaiva kevalaṃ lakṣaṇāśrīyate tatra lakṣaṇā rūḍhimūletyu-
<lb/>cyate | rūḍhiḥ prasiddhiḥ | yathā karmaṇi kuśala iti | atra hi kuśāndarbhāllāṃṃtyā-
<lb/>datta iti kuśala iti vyutpattyā darbhagrahaṇakartā kuśalaśabdasya mukhyorthaḥ | sa ca
<lb/>sarvatra karmaṇi bādhita iti lakṣaṇayā tasya nipuṇārthabodhakatvam | kuśagrahaṇakartu-
<pb n="373"/>
<lb/>rnipuṇasya ca sādhvasādhuvivecakatvena sādṛśyasaṃbandhasattvāt | atra ca karmaṇi
<lb/>nipuṇa ityapekṣayā karmaṇi kuśala ityasmānna kaścidadhikorthaḥ pratīyata itīyaṃ
<lb/>rūḍhimūlā | iyaṃ cābhidhātulyaiva | <hi rend="bold">mukhyārtheti |</hi> bādhaścānvayāsaṃbhavaḥ | kriyā
<lb/>vyāpāraḥ | mukhyārthasya bādhe tena mukhyārthena svasaṃyuktasyārthasya rūḍhitaḥ prayojanādvā
<lb/>yatpratipādanaṃ sā lakṣaṇā | tathā cāyamanyārthapratipādanarūpo lakṣaṇāsaṃjñako
<lb/>vyāpāro mukhyārthasya jalādereva na tu gaṅgāśabdasya | śabde tvarthadvārāyaṃ vyāpāra
<lb/>āropitaḥ | tathā ca loke prayujyate gaṅgāśabdo lakṣaṇayā tīraṃ bodhayatīti | <hi rend="bold">yaccha-
<lb/>bdeneti |</hi> pācakādipadeṣviva pacati pacyata iti kriyāpadeṣvapi pratyayārthasyaiva
<lb/>prādhānyam | dhātvarthastu tadviśeṣaṇamiti naiyāyikamatam | tathā ca lakṣyata iti
<lb/>kriyāpade lakṣadhātoḥ pratipādanarūporthaḥ pratyayārthasya viśeṣaṇībhūtopi yadityanena
<lb/>parāmṛśyate na tu tadviśiṣṭaḥ pratyayārthaḥ | yataḥ pratipādanameva lakṣaṇā na tu prati-
<lb/>pāditorthaḥ | vaiyākaraṇamate tu kriyāpade prakṛtyarthasyaiva prādhānyamiti na pratipāda-
<lb/>nasya guṇībhūtatvamityanyat | nanu yattacchabdārthayoḥ samānārthakatvaniyamāttacchabde-
<lb/>nāpi pratipādanasyaiva parāmarśāttallakṣaṇeti vaktavyaṃ na tu seti strīliṅganirdeśa iti
<lb/>cettatrāha — <hi rend="bold">sā lakṣaṇetīti | taduktaṃ kaiyaṭairiti |</hi> pātañjale mahābhāṣye paspa-
<lb/>śāhnike śabdasvarūpavivecane prastute kiṃ yattatsāsnālāṅgūlakakudakhuraviṣāṇyartharūpaṃ
<lb/>sa śabda ityuktam | tatra vidheyabhūtaśabdānusāreṇa sa iti puṃstvena nirdeśaḥ kṛtaḥ |
<lb/>tadupapattiṃ pradarśayadbhiḥ kaiyaṭopādhyāyairetaduktam | nirdiśyamānamuddeśyam | pratini-
<lb/>rdiśyamānaṃ vidheyam | yadyapyuddeśyaparāmarśī tacchabdastathāpi tasyoddeśyavidheyayoraikya-
<lb/>pradarśakatvenoddeśyaliṅgenaiva nirdeśaḥ kārya ityatra pramāṇābhāvādvidheyaliṅgena nirdeśepi
<lb/>na kiṃcidbādhakamiti kaiyaṭāśayaḥ | tathā ca prayujyate — yosau putraḥ sa ratnamiti
<lb/>yosau putrastadratnamiti ca | <hi rend="bold">abhidhānavat |</hi> śaktivat | <hi rend="bold">tadāheti |</hi> tantravā-
<pb n="374"/>
<lb/>rtikakāraḥ kumārilabhaṭṭa iti śeṣaḥ | tena hyaruṇādhikaraṇa etaduktam | <hi rend="bold">sāmarthyā-
<lb/>t |</hi> prasiddheḥ | <hi rend="bold">yadyapīti |</hi> anupadamevopapāditam | <hi rend="bold">svasiddhaya iti |</hi> svasya
<lb/>mukhyārthasyānvayapraveśasiddhaye parasyānyārthasyākṣepo grahaṇam | etadevopādānamu-
<lb/>cyate | svārthāparityāgena parārthagrahaṇamupādānamiti yāvat | yathā kuntāḥ pravi-
<lb/>śantītyatra kuntānāṃ śastraviśeṣāṇāmacetanānāṃ praveśanakriyākartṛtvāsaṃbhavenānva-
<lb/>yāyogāttatsiddhyarthaṃ svaviśiṣṭāḥ puruṣāstairlakṣyante | kuntaviśiṣṭānāmeva praveśasya
<lb/>vivakṣitatvāt | ata iyamupādānalakṣaṇā | evaṃ parārthaṃ parasyānvayapraveśasiddhya-
<lb/>rthaṃ svasya mukhyārthasya samarpaṇaṃ parityāgaḥ | etadeva lakṣaṇamityucyate | svārthapari-
<lb/>tyāgena parārthalakṣaṇaṃ lakṣaṇamiti yāvat | yathā mañcāḥ krośantītyatra mañcaiḥ svapa-
<lb/>rityāgapūrvakaṃ svaniṣṭhāḥ puruṣā eva kevalamākṣipyante | mañcaviśiṣṭānāṃ krośanaka-
<lb/>rtṛtvāsaṃbhavāt | ata iyaṃ lakṣaṇalakṣaṇā | etādṛśaprakāradvayavatī śuddhaiva na tu
<lb/>gauṇī | gauṇyāḥ sādṛśyasaṃbandhamūlakatvaniyamena tatropādānalakṣaṇāyā asaṃbha-
<lb/>vāt | <hi rend="bold">sāropeti |</hi> anyā tu gauṇī tu prakārāntareṇa bhidyate | yatra viṣayī
<lb/>viṣayaścetyubhāvuktau śabdapratipādyau bhavatastatra sāropā | viṣayaviyaṣiṇorabhede-
<lb/>nopanyāsa āropaḥ | yathā gaurbāhīka ityatra | atra hi gavā buddhimāndyādisādṛ-
<lb/>śyājjaḍa ityartho lakṣyate | ato gauṇī | āropyamāṇo viṣayī gaurgośabdena ni-
<lb/>rdiṣṭaḥ | āropasya viṣayo bāhīkaśca bāhīkaśabdena nirdiṣṭaḥ | ataḥ sāropā |
<pb n="375"/>
<lb/>evamiyaṃ gauṇasāropetyucyate | tathā viṣayiṇāropyamāṇenānyasminviṣayentaḥkṛte
<lb/>nigīrṇe sati sādhyavasānikā bhavati | viṣayiṇā viṣayasya tirobhāvo hyadhyava-
<lb/>sānam | yathā gaurayamiti | atra hi bāhīkortho gavā svasminnigīryate na tu tasya
<lb/>śabdāntareṇopasthitiḥ | bāhīkapadānuccāraṇāt | ata iyaṃ gauṇasādhyavasānā |
<lb/><hi rend="bold">bhedāviti |</hi> imau sāropasādhyavasānarūpau bhedau yadā sādṛśyasaṃbandhādbhavatastadā
<lb/>gauṇau vijñeyau | tau codāhṛtau | yadā tu saṃbandhāntarādbhavatastadā śuddhau vijñeyau |
<lb/>yathā āyurghṛtamiti | atra hi nāyurghṛtayoḥ sādṛśyasaṃbandhaḥ | kiṃ tu kāryakāraṇa-
<lb/>bhāvaḥ | ata iyaṃ śuddhā | ghṛtāyuṣorviṣayaviṣayiṇoḥ padadvayena pṛthagupanyāsātsāropā
<lb/>ca | āyurevedamityatra tu ghṛtasya padāntareṇānupasthānātsādhyavasānā | evaṃ lakṣaṇā
<lb/>ṣaḍvidhetyarthaḥ |
</p>
<p><hi rend="bold">yamādibhedeti |</hi> ādipadena niyamāsanaprāṇāyāmapratyāhāradhāraṇādhyānasa-
<lb/>mādhisaṃgrahaḥ | <hi rend="bold">ahiṃseti |</hi> ahiṃsādīnāṃ yamānāṃ śaucādīnāṃ niyamānāṃ ca
<lb/>svarūpaṃ prāguktam (pṛ. 332 paṃ. 12) | <hi rend="bold">yogyatāmiti |</hi> svaṃ svakīyaṃ mana
<lb/>ātmavicārayogyatāṃ prāpayannityarthaḥ | phalābhisaṃdhirahitenāhiṃsādiyamānuṣṭhāne-
<lb/>nātmavicārayogyaṃ mano bhavatīti tātparyam | <hi rend="bold">svādhyāyeti |</hi> niyatātmavānni-
<lb/>gṛhītamanāḥ sansvādhyāyādīnseveta | tathā ca parasminbrahmaṇi pravaṇamāsaktaṃ manaḥ
<pb n="376"/>
<lb/>kurvīta | aneneśvarapraṇidhānarūpaḥ pañcamo niyamaḥ pradarśitaḥ | <hi rend="bold">sthireti |</hi> prāgupa-
<lb/>pāditam (pṛ. 332 paṃ. 19) | <hi rend="bold">padmāsaneti |</hi> padmāsanasvarūpaṃ mūla evo-
<lb/>ktam | anyānyucyante —
</p>
<p><lg><l>gulphau ca vṛṣaṇasyādhaḥ sīvanyāḥ pārśvayoḥ kṣipet |</l>
<l>pārśvapādau ca pāṇibhyāṃ dṛḍhaṃ badhvā suniścalaḥ |</l>
<l>bhadrāsanaṃ bhavedetatsarvavyādhiviṣāpaham ||</l></lg>
</p>
<p><lg><l>ekapādamathaikasminvinyasyorau ca saṃsthitaḥ |</l>
<l>itarasmiṃstathā pādaṃ vīrāsanamudāhṛtam ||</l></lg>
</p>
<p><lg><l>jānūrvorantare samyakkṛtvā pādatale ubhe |</l>
<l>ṛjukāyaḥ sukhāsīnaḥ svastikaṃ tatpracakṣate ||</l></lg>
<lb/>śliṣṭāṅgulikau śliṣṭagulphau bhūmiśliṣṭajaṅghorupādau prasāryopaveśanaṃ daṇḍakāsa-
<lb/>nam | yogapaṭṭayogenopaveśanaṃ sopāśrayam | jānuprasāritabāhoḥ śayanaṃ paryaṅkaḥ |
<lb/>niṣaṇṇakrauñcavadavasthānaṃ krauñcaniṣadanam | niṣaṇṇoṣṭravadavasthānamuṣṭraniṣadanam |
<lb/>jānvorupari hastau kṛtvā kāyaśirogrīvāṇāmavakrabhāvenāvasthānaṃ samasaṃsthānam |
<note>15|470 — ucchvāsa <foreign xml:lang="en">for</foreign> śvāsa <foreign xml:lang="en">D.</foreign></note>
<pb n="377"/>
<lb/><hi rend="bold">tadanugateriti |</hi> tasya gativicchedarūpasya prāṇāyāmasāmānyalakṣaṇasya kumbhake-
<lb/>nugatāvapi recakapūrakayostadasaṃbhavaḥ | recake bahirniḥsaraṇarūpāyāḥ pūrakentaḥprave-
<lb/>śarūpāyāśca gateḥ sattvāditi śaṅkāśayaḥ | <hi rend="bold">śvāsapraśvāsadvayeti |</hi> ekasattvepi
<lb/>dvayaṃ nāstīti nyāyenobhayābhāvasya pūrake recake ca sattvāt | kiṃ ca prāṇāyāma-
<lb/>sāmānyalakṣaṇe gativiccheda ityasya svābhāvikyā gaterviccheda ityarthaḥ | recake
<lb/>pūrake ca na vāyoḥ svābhāvikī gatiḥ | kiṃ tu deśataḥ kālataścādhikā | tathā
<lb/>ca svābhāvikagativicchedasattvānna doṣaḥ | vastutastu praśvāsena recanena yo gatya-
<lb/>bhāvaḥ sa recakaḥ | tathāntarā pūraṇena yo gatyabhāvaḥ sa pūrakaḥ | praścāsapūrvako
<lb/>gatyabhāvo recakaḥ | śvāsapūrvako gatyabhāvaḥ pūraka iti yāvat | kumbhake tu yathā
<lb/>tapta upale nyastaṃ jalaṃ sarvataḥ saṃkocamāpadyate tathā bāhyābhyantarayordvayorapi
<lb/>yugapadgatyabhāvena saṃkocarūpaḥ stambho bhavatīti viśeṣaḥ |
</p>
<p>atha prāṇāyāmaprasaṅgena vāyorvahanasthānādikaṃ nirūpayati — <hi rend="bold">sa ca
<lb/>vāyuriti |</hi> prāṇināṃ dakṣiṇā nāḍī piṅgalā | vāmā tviḍā | madhye
<lb/>suṣumnā | vāyoḥ saṃcāraśca sārdhaghaṭikādvayaparyantaṃ piṅgalayā bhavati |
<lb/>tataḥ sārdhaghaṭikādvayaparyantamiḍayā bhavati | tataḥ punastāvatkālaparyantameva
<lb/>piṅgalayā tataḥ punariḍayetyevamaharniśaṃ ghaṭīyantrasthitaghaṭabhramaṇavannāḍīdvayena
<lb/>vāyurvahati | ekaikasyā ghaṭikāyāśca palāni ṣaṣṭiḥ | ekaikasminpale śvāsa-
<lb/>praśvāsāḥ ṣaḍbhavanti | tathā caikasyāṃ ghaṭikāyāṃ ṣaṣṭyadhikaṃ śatatrayam | sārdha-
<lb/>ghaṭikādvaye nava śatāni | sūryodayamārabhya punaḥ sūryodayaparyantaṃ śvāsapraśvāsāḥ
<note>15|476 — caramaḥ <foreign xml:lang="en">for</foreign> pūrakaḥ <foreign xml:lang="en">A.</foreign></note>
<pb n="378"/>
<lb/>ṣaṭśatādhikaikaviṃśatisahasrasaṃkhyākāḥ saṃpadyante | <hi rend="bold">ajapāmantreti |</hi> svabhā-
<lb/>vasiddha evāyaṃ śvāsapraśvāsarūpo'japāmantraḥ | svabhāvasiddhatvānnāyamitaramantra-
<lb/>vajjapyate | tenājapetyucyate | tatra hi śvāsapraśvāsayorhaṃsa iti mantrabhā-
<lb/>vanā kriyate | śvāsapraśvāsarūpatvādayaṃ mantraḥ pratyaharniśaṃ ṣaṭśatādhikaikaviṃśa-
<lb/>tisahasrasaṃkhyākaḥ saṃpadyate | sa ca vibhajya gaṇapatyādidevatābhyaḥ samarpyate |
<lb/><hi rend="bold">tatheti |</hi> yathā vāyoḥ svābhāvikagatyā pratiśvāsapraśvāsaṃ haṃsa iti mantra-
<lb/>bhāvanayā ajapājapaḥ sādhitastathā vāyusaṃcāreṇa saṃcarantyāṃ nāḍyāṃ tadantaḥ-
<lb/>sthāni saṃcaranti pṛthivyādīni tattvānyāntaradṛṣṭyāvalokitaiḥ pītādivarṇaviśeṣa-
<lb/>viśiṣṭairbindubhiravagamya puruṣārthaḥ sādhanīyaḥ | etadevopapādayati — <hi rend="bold">taduktamiti |
<lb/>sārdhamiti |</hi> iḍāpiṅgalayornāḍyormadhya ekaikayā nāḍyā sārdhaghaṭīdvayaparyantaṃ
<lb/>prāṇavāyurvahati | yadā ca yayā nāḍyā vāyurvahati tadānīṃ vāyusaṃcāreṇa tasyā
<lb/>nāḍyāḥ saṃcalanātsā nāḍī vahatītyucyate | sūryodayamārabhya caite nāḍyāvara-
<lb/>ghaṭṭaghaṭībhramaṇavatkrameṇa vahataḥ | <hi rend="bold">śatānīti |</hi> tatra sārdhaghaṭīdvayaparimite kāle
<lb/>navaśatasaṃkhyākāḥ śvāsocchvāsā bhavanti | militvā sakalehorātre ṣaṭśatādhi-
<lb/>kaikaviṃśatisahasrasaṃkhyā saṃpadyate | khaśabda ākāśavācyākāśasya śūnyasvarūpa-
<lb/>tvācchūnyadyotakatvena jyotiḥśāstre paribhāṣitaḥ | aṅkānāṃ vāmato gatiriti nyā-
<lb/>yena khakhetyanena dyotitaṃ śūnyadvayamante niveśanīyam | tasmātpūrvaṃ ṣaṭ | tasmātpūrvaṃ
<lb/>kavarṇasūcita ekoṅkaḥ | tasmātpūrvaṃ dvyaṅko niveśanīya ityuktā saṃkhyā (21600)
<lb/>bhavati | tatra hetumāha — <hi rend="bold">ṣaṭtriṃśaditi |</hi> ṣaṭtriṃśatsaṃkhyākaguruvarṇoccāraṇasya
<pb n="379"/>
<lb/>yāvān kālastāvatyeva kāle nāḍīmadhye saṃcarato vāyoḥ śvāsocchvāsau bhavataḥ |
<lb/>tāvataḥ kālasya prāṇa iti saṃjñā | ṣaṭ prāṇā ekaṃ palam | palāni ṣaṣṭirekā
<lb/>ghaṭikā | tathā caikasyāṃ ghaṭikāyāṃ śvāsocchvāsānāṃ ṣaṣṭyadhikaṃ śatatrayam (360) |
<lb/>ṣaṣṭirghaṭikāścaikohorātraḥ | tathā ca ṣaṣṭyadhikaśatatrayasaṃkhyāyāḥ ṣaṣṭyā guṇane
<lb/>satyuktā saṃkhyā (21600) saṃpadyate | <hi rend="bold">pratyekamiti |</hi> vāyusaṃcaraṇena saṃcalantī
<lb/>dvividhāpi nāḍī svāntaḥsthitasūkṣmapṛthivyādipañcatattvānyatamāṃśena saṃcalati |
<lb/>yadā yattattvaṃ vahati tadā tena nāḍī saṃcalatītyucyate | etacca yogabalenāvagantuṃ
<lb/>śakyaṃ nānyathā | nāḍyoḥ pravahatāṃ pañcatattvānāṃ sthānānyāha — <hi rend="bold">ūrdhvamiti |</hi>
<lb/>pravāhe kramamāha — <hi rend="bold">vāyoriti |</hi> saṃcalituṃ pravṛttāyāṃ nāḍyāmādau viṃśatipala-
<lb/>paryantaṃ vāyutattvaṃ vahati | tatastriṃśatpalaparyantaṃ tejastattvaṃ vahati | tataścatvāriṃśa-
<lb/>tpalaparyantaṃ vāritattvaṃ vahati | tataḥ pañcāśatpalaparyantaṃ pṛthivītattvaṃ vahati |
<lb/>tato daśapalaparyantamākāśatattvaṃ vahati | militānāṃ palānāṃ pañcāśadadhikaśata-
<lb/>saṃkhyā bhavatīti sārdhaghaṭīdvayaṃ saṃpadyate | gandho rasa iti | eta eva gandhara-
<lb/>hitāścatvārastoyasya guṇāḥ | tathā teṣvapi rasarahitāstrayastejasaḥ | sparśaḥ
<lb/>śabdaśceti dvayaṃ vāyoḥ | śabda eka ākāśasyeti bhāvaḥ | <hi rend="bold">tattvābhyāmiti |</hi>
<pb n="380"/>
<lb/>bhūtattve vahati cetasaḥ śāntiḥ syāt | jalatattve vahati satyārabdhe kārye phalā-
<lb/>dhikyam | balonnatiriti pāṭhe balādhikyapratītirityarthaḥ | tejastattve vahati
<lb/>dīptā cittavṛttiḥ | vāyutattve vahatyāsthirā cittavṛttiḥ | ākāśatattve vahatyavyūhā
<lb/>cittavṛttiḥ | avyūho viyogaḥ | <hi rend="bold">pañcama iti |</hi> adharmavāsaneti cchedaḥ | vahata-
<lb/>stattvaviśeṣasya jñānārthaṃ tadupāyabhūtamāntarabindvavalokanakramamāha — <hi rend="bold">śrutyoriti |</hi>
<lb/>śrutyoḥ karṇayoḥ | sṛkkiṇyoḥ oṣṭhaprāntayoḥ | prāntyakāṅgulī kaniṣṭhike |
<lb/>upāntyaṅgulī anāmike | śeṣe tarjanyau | mukhasya dakṣiṇe bhāge dakṣiṇakarāṅgulīnāṃ
<lb/>tattatsthāneṣu vinyāsaḥ | evaṃ mukhasya vāmabhāge vāmakarāṅgulīnāṃ vinyāsaḥ |
<lb/>tatra karṇeṅguṣṭhaḥ | netraprānte tarjanī | nāsāpuṭe madhyamā | ūrdhvoṣṭhasya prāntenā-
<lb/>mikā | adharoṣṭhasya prānte kaniṣṭhikā | evamubhayakarāṅgulīrvinyasyāntardṛṣṭyāvalo-
<lb/>kite bindurdṛśyate | pītavarṇe bindau dṛṣṭe pṛthivītattvaṃ vahatīti jñeyam | śvetabi-
<lb/>ndudarśane jalatattvam | aruṇabindudarśane tejastattvam | śyāmabindudarśane vāyu-
<lb/>tattvam | pītādivarṇarahitapariveṣamātradarśana ākāśatattvamiti | upādhiśabdena
<lb/>pītādayo varṇā gṛhyante | khamākāśam | <hi rend="bold">yathāvaditi |</hi> uktarītyā śvāsocchvā-
<lb/>satattvaṃ vijñāya prāṇāyāmena vāyornirodhe kṛte vivekajñānācchādakaṃ karma kṣīyate |
<lb/>karmaśabdena karmajanyamapuṇyaṃ karmakāraṇībhūtā avidyādayaḥ kleśāśca lakṣyante |
<lb/>te hi mahāmohapracuraśabdādiviṣayajālasahāyena vivekajñānaśīlaṃ buddhisattva-
<lb/>mācchādayanti | na kevalametāvadeva pratyuta tadeva buddhisattvamakārye saṃsārahetubhūte
<lb/>vyāpāre niyojayati | prāṇāyāmābhyāsāttu te kleśā durbalāḥ svakāryakaraṇākṣamā
<lb/>bhavanti | pratikṣaṇaṃ kṣīyante ca | ata eva karmakṣayakāritvātprāṇāyāmasya
<lb/>tapastvam | kiṃ ca kṛcchracāndrāyaṇāditapasā kevalaṃ pāpakarma kṣīyate | prāṇāyā-
<pb n="381"/>
<lb/>mena tu tanmūlabhūtā avidyādayaḥ kleśāḥ kṣīyante | tadevāha — <hi rend="bold">tapo na paramiti |</hi>
<lb/>prāṇāyāmāpekṣayā śreṣṭhamanyattapo nāstītyarthaḥ | <hi rend="bold">dahyanta iti |</hi> dhmāyamānānāma-
<lb/>gnisaṃyuktānām | dhātūnāṃ suvarṇādīnām |
</p>
<p>athāṣṭasu yamādiṣu yogāṅgeṣu pañcamaṃ pratyāhāraṃ nirūpayati — <hi rend="bold">tadevamiti |</hi>
<lb/>aṣṭasu yogāṅgeṣvantimaṃ dhāraṇādhyānasamādhirūpamantaraṅgaṃ sādhanatrayaṃ saṃyamaśabde-
<lb/>nocyate | tatpratyāhāraṃ vinā na sidhyati | atastadarthaṃ pratyāhāraḥ sādhanīyaḥ |
<lb/><hi rend="bold">cakṣurādīnāmiti |</hi> śabdādiviṣayeṣu kecitkasyacidrañjanīyā rāgaprayojakāḥ |
<lb/>kecitkopanīyā dveṣaprayojakāḥ | kecinmohanīyā vaicittyaprayojakāḥ | tādṛśa-
<lb/>viṣayapravaṇatvaṃ tatrendriyāṇāmāsaktiḥ | sā cānādikālamārabhya pravṛttatvātprati-
<lb/>niyatā | tatprahāṇena tattyāgapūrvakamindriyāṇāṃ yo nirvikārātmasvarūpāsaktaci-
<lb/>ttasyānukāraścittānurodhitvaṃ sa pratyāhāraḥ | baddhajīvānāṃ svabhāvataścittamindri-
<lb/>yānurodhi | pratyāhāre tvindriyāṇi cittānurodhīni bhavanti | citte nirodho-
<lb/>nmukhe prayatnāntaraṃ vinaiva ya indriyāṇāṃ nirodhaḥ sa cittānukāra iti tātpa-
<lb/>ryam | etadeva śaṅkāsamādhānābhyāṃ viśadayati — <hi rend="bold">nanviti | abhiniviśata iti |</hi>
<lb/>nirvikārātmasvarūpa iti śeṣaḥ | <hi rend="bold">addheti |</hi> aṅgīkārārthakametadavyayam | śaṅkā-
<lb/>kṛtoktamaṅgīkṛtamityarthaḥ | <hi rend="bold">tasya |</hi> cittānukārasya | <hi rend="bold">svaviṣayeti |</hi> indriyāṇāṃ
<lb/>svasvaviṣayāsaṃprayogakāle cittasvarūpānukāriteva yā bhavati sa pratyāhāra
<lb/>iti sūtrārthaḥ | ajitendriyasya baddhasyāpi jīvasyendriyāṇi viṣayopabhogakāle
<pb n="382"/>
<lb/>cittānukārīṇi bhavanti | tatrātivyāptinivṛttaye svaviṣayāsaṃprayoga ityuktam |
<lb/><hi rend="bold">anuvartanta iti |</hi> utpatati madhukararāje makṣikā utpatanti niviśamāne ca
<lb/>tasminnetā api tatra niviśanti | <hi rend="bold">śabdādiṣviti |</hi> akṣāṇīndriyāṇi |
<lb/>cittānukārīṇi cittasya yo viṣayastadatiriktaviṣayarahitāni | pratyāhārasyo-
<lb/>payogaprakāramāha — <hi rend="bold">vaśyateti |</hi> tena pratyāhāreṇendriyāṇāmaticañcalasvarūpāṇā-
<lb/>mapi vaśyatā jāyate | avaśyairityādinā vyatirekaḥ pradarśitaḥ | yāvannendriyāṇi
<lb/>vaśyāni tāvattairyogī na yogasādhako bhavatītyarthaḥ |
</p>
<p>atha ṣaṣṭhaṃ yogāṅgaṃ dhāraṇāṃ nirūpayati — <hi rend="bold">nābhicakreti |</hi> ādipadena bhrūmadhya-
<lb/>mūrdhādisaṃgrahaḥ | ādhyātmikaḥ śarīrāntargataḥ | hiraṇyagarbhādiśabdaistatpratimā
<lb/>ucyante | prabhṛtipadena parvataśikharādisaṃgrahaḥ | <hi rend="bold">deśe |</hi> dhyānādhārabhūte deśa-
<lb/>viśeṣe | atraiva paścāddhyeyasya cintanaṃ bhavati | <hi rend="bold">deśabandha iti |</hi> bandho dṛḍhaḥ
<lb/>saṃbandhaḥ | tadekāgrateti yāvat | yatra nābhicakrādideśe dhyeyaṃ cintanīyaṃ tatra
<lb/>deśe cittasya bandhaḥ sthirīkaraṇaṃ dhāraṇeti sūtrārthaḥ | taduktam —
</p>
<p><lg><l>hṛtpuṇḍarīke nābhyāṃ vā mūrdhni parvatamastake |</l>
<l>evamādipradeśeṣu dhāraṇā cittabandhanam ||</l></lg> iti |
<lb/>ukte deśe cittasya sthirīkaraṇaṃ ca vṛttimātreṇa na tu dhyeyakalpanayā | tasyā
<lb/>agrimeṅge vakṣyamāṇatvāt | <hi rend="bold">prāṇāyāmeneti |</hi> cittasthānaṃ cittāvasthitiḥ |
<lb/>nāmicakrādideśaḥ śubhāśraya ityucyate | tatra cittāvasthitiṃ kuryādityarthaḥ |
<pb n="383"/>
<lb/>sthānaśabde bhāve lyuṭ pratyayaḥ | śubhāśrayamitipāṭhe tvadhikaraṇe lyuṭpratyayaḥ |
<lb/>nābhyādideśaṃ cittāvasthityadhikaraṇaṃ kuryādityarthaḥ |
</p>
<p>saptamaṃ yogāṅgaṃ dhyānaṃ nirūpayati — <hi rend="bold">tasminniti | dhyeyāvalambanasya |</hi>
<lb/>prasannavadanacaturbhujādidhyeyākārasya | <hi rend="bold">tadrūpeti |</hi> tadrūpasya prasannavadanādidhyeya-
<lb/>rūpasya yaḥ pratyayo jñānaṃ tadaikāgryā tadekaprakārā tathānyanispṛhā viṣayāntaravya-
<lb/>vadhānaśūnyā ca yā saṃtatiḥ pravāhastaddhyānamityucyate | tacca dhyānaṃ prathamaiḥ pūrvaṃ
<lb/>saṃpāditairyamādibhiḥ ṣaḍbhiraṅgairniṣpādyate sādhyate | nṛpeti khāṇḍikyasaṃbodhanam |
<lb/><hi rend="bold">prasaṅgāditi |</hi> etaddarśanārambhe yogānuśāsanaśabdāntargatayogaśabdārthanirvaca-
<lb/>naprasaṅgena samādhirūpamaṣṭamaṃ yogāṅgaṃ pūrvameva pratipāditamityarthaḥ |
</p>
<p><hi rend="bold">ādareti |</hi> taduktaṃ patañjalinā prathame samādhipāde — sa tu dīrghakālanairantarya-
<lb/>satkārāsevito dṛḍhabhūmiḥ (pāta. yo. sū. 1 | 14) iti | tapobrahmacaryādipūrvakaṃ
<lb/>yadyogāṅgānuṣṭhānasya saṃpādanaṃ tattasyādareṇa sevanamucyate | dīrghakālāseviteneti
<lb/>pāṭhe āseviteneti cchedaḥ | <hi rend="bold">madhumatyādīti |</hi> ādipadena madhupratīkāviśo-
<lb/>kāsaṃskāraśeṣānāmakasiddhisaṃgrahaḥ |
</p>
<p>idamaśrutapūrvamajñātārthakaṃ madhumatyādiśabdaṃ śrutvā pṛcchati — <hi rend="bold">atheti |</hi> vi-
<lb/>kaṭā vikarālāḥ | bhayotpādikā iti yāvat | madhumatyādiśabdā aprasiddha-
<lb/>tvādanyabhāṣāsthā iti prakalpya karṇāṭetyādyuktam | karṇāṭādayo deśaviśeṣavā-
<lb/>cakāḥ śabdāstatra tatra pracalitāyāṃ bhāṣāyāṃ lākṣaṇikāḥ | uttarayati —
<pb n="384"/>
<lb/><hi rend="bold">na hīti | abhyāseti |</hi> abhyāsavairāgye prāgukte (da. 15 paṃ. 337) |
<lb/>tābhyāmapāsto nirasto rajoguṇasya tamoguṇasya ca leśo yasya | leśatopi raja-
<lb/>stamaḥsaṃbandhābhāvavata ityarthaḥ | etādṛśasya sukhaprakāśamayasya buddhisattvasya
<lb/>bhāvanayā yadanavadyavaiśāradyaṃ buddhisattvasya svacchaḥ sthitipravāhaḥ sa vidyotate |
<lb/>etadvidyotanarūpā ṛtaṃbharaprajñānāmikā yā samādhijanyā siddhiḥ sā madhuma-
<lb/>tītyucyate | <hi rend="bold">kadācidapi neti |</hi> rajastamaḥsaṃbandhābhāvānna kadāpi viparīta-
<lb/>jñānamajñānaṃ vetyarthaḥ | sūtrārthamāha — <hi rend="bold">tatreti |</hi> tatretyasyārthaḥ sthitau dārḍhye
<lb/>satīti | yadā cittaṃ kleśavāsanārahitaṃ sthitipravāhayogyaṃ bhavati tadetyarthaḥ |
<lb/><hi rend="bold">sā prajñā bhavatīti |</hi> iyameva madhumatīsiddhiḥ | <hi rend="bold">pravṛttamātreti |</hi> pravṛtta-
<lb/>mātraṃ na tu niṣpannaṃ jyotirjñānaṃ yasya tādṛśaḥ | avaśīkṛtajñāna ityarthaḥ |
<lb/>tenāsya paracittaviṣayakaṃ jñānaṃ na bhavati | <hi rend="bold">dvitīyaḥ |</hi> madhubhūmikaḥ | asyaiva
<lb/>madhumatīsaṃjñakasiddhiruktā | anena ca bhūtānīndriyāṇi ca na jitāni | kiṃ tu
<lb/>tāni jetumicchatyayam | <hi rend="bold">tṛtīyaḥ |</hi> prajñājyotiḥ | <hi rend="bold">caturthaḥ |</hi> atikrāntabhāva-
<lb/>nīyaḥ | anena sarvaṃ bhāvitameva | nāsya bhāvanīyaṃ kiṃcidasti | jīvanmukto-
<lb/>yam | <hi rend="bold">anuttama iti |</hi> nottamo yasmāt | atyuttama ityarthaḥ | <hi rend="bold">kāyanirape-
<lb/>kṣāṇāmiti |</hi> tena deśāntarasthasya kālāntarasthasya ca vastuno jñānaṃ jāyate |
<pb n="385"/>
<lb/><hi rend="bold">vaśitvamiti |</hi> mahattattvādayaḥ sarve vikārā etadadhīnāḥ | vyaktibhedenāna-
<lb/>ntānbhūtendriyaprakṛtibhūtānsattvādiguṇāṃstadvikārāṃśca svecchayāyamanuvidhatte | <hi rend="bold">kara-
<lb/>ṇapañcakarūpeti |</hi> karaṇapañcakasya jñānendriyapañcakasya yāni grahaṇādīni
<lb/>pañca rūpāṇi tajjayādityarthaḥ | karaṇapañcakasvarūpajayāditi pāṭhe karaṇapañcakasya
<lb/>yatsvarūpaṃ grahaṇādirūpapañcakayutaṃ tajjayādityarthaḥ | indriyarūpāṇāṃ jayādevendri-
<lb/>yakāraṇānāṃ pradhānādīnāṃ jayo bhavati | pradhānādīnāmindriyarūpāntargatatvāt |
<lb/>kevalendriyajaye tu tatkāraṇībhūtapradhānādijayo na syāt | grahaṇādīni pañca
<lb/>rūpāṇi tu grahaṇaṃ svarūpamasmitānvayorthavattvaṃ ceti | grahaṇaṃ nāma niścayābhi-
<lb/>mānasaṃkalpadarśanaśravaṇādyā vṛttayaḥ | svarūpamekādaśendriyāṇi | asmitā buddhya-
<lb/>haṃkārau | anvayaḥ kāraṇānugamaḥ | yathā ghaṭe mṛdaḥ | arthavattvamindriyaprakṛtibhū-
<lb/>teṣu guṇeṣvanugataṃ puruṣārthavattvam | manojavitvādisiddhīnāṃ madhupratīketi saṃjñāyāṃ
<lb/>hetumāha — <hi rend="bold">yatheti |</hi> viśokāṃ siddhiṃ darśayati — <hi rend="bold">sarvabhāveti | sattvapuru-
<lb/>ṣeti |</hi> sattvapuruṣayoryānyatākhyātirbhedasākṣātkārastanmātrapratiṣṭhasya sarvabhāvādhi-
<lb/>ṣṭhātṛtvaṃ sarvajñatvaṃ ca bhavatītyarthaḥ | adhiṣṭhātṛtvaṃ yathecchaviniyoktṛtvam | <hi rend="bold">vyava-
<lb/>sāyeti |</hi> vyavasāyaḥ prakāśaḥ | tadātmakā bhāvā indriyāṇi | indriyaviṣayāḥ
<lb/>śabdasparśādayastadāśrayāḥ pṛthivyādayaśca bhāvā avyavasāyātmakāḥ | jaḍā iti
<lb/>yāvat | bhāvāḥ padārthāḥ | sarve caite sattvādiguṇatrayapariṇāmabhūtā eva | <hi rend="bold">teṣā-
<lb/>meveti |</hi> teṣāṃ sarveṣāṃ bhāvānāṃ śāntādidharmādhārabhūtānāṃ dharmataḥ sakāśādbhe-
<lb/>dena yajjñānaṃ tatsarvajñātṛtvam | dharmāśca kecicchāntāḥ kṛtasvavyāpārā atīte-
<lb/>dhvanyanupraviṣṭāḥ | svaṃ vyāpāraṃ kuṃrvanta uditā vartamānedhvanyanupraviṣṭāḥ | kari-
<lb/>ṣyamāṇavyāpārāḥ sāṃprataṃ śaktirūpeṇāvasthitā ata eva vyapadeṣṭumaśakyā avya-
<note>15|582 — avyavaseya <foreign xml:lang="en">for</foreign> avyavasāya <foreign xml:lang="en">D.</foreign></note>
<pb n="386"/>
<lb/>padeśyāḥ | evaṃ trividhā bhūtā vartamānā bhaviṣyantaśca ye dharmāsteṣu trividheṣva-
<lb/>pyanvayitvena sadā vartamānāstadādhārabhūtā ata eva dharmebhyo bhinnā bhāvā
<lb/>iti yajjñānaṃ tadvivekajñānamiti bhāvaḥ | <hi rend="bold">viśoketi |</hi> yogajasākṣātkārarū-
<lb/>pāntaḥkaraṇavṛttirjyotiṣmatītyucyate | saiva śokanāśakatvādviśokā | iyaṃ vṛtti-
<lb/>rmanasaḥ sthairyahetutvena viśoketi sūtra uktā | atra tu saiva siddhitvenokteti
<lb/>bodhyam | eṣā siddhiragrimā ca caturthasya yoginaḥ | saṃskāraśeṣāṃ siddhiṃ darśa-
<lb/>yati — <hi rend="bold">sarvavṛttīti | virāmeti |</hi> tattvajñānarūpāpi vṛttirviramatvityetādṛśī
<lb/>yā jñānepyalaṃbuddhiḥ sā virāmapratyayaḥ | tadabhyāsājjāyamāno yaḥ saṃskāramā-
<lb/>trāvaśeṣo vṛttinirodhaḥ sa pūrvoktātsaṃprajñātasamādheḥ sakāśādanyo'saṃprajñāta
<lb/>ityarthaḥ | saṃskāramātraśeṣa ityanena mokṣakālikanirodhavyāvṛttiḥ | asaṃprajñā-
<lb/>te hi punarutthānārthaṃ vṛttisaṃskāramātraṃ tiṣṭhati na tu vṛttiḥ | mokṣe tu citta-
<lb/>syātyantaṃ vilayātsaṃskāropi na tiṣṭhatīti viśeṣaḥ |
</p>
<p><hi rend="bold">tadeteṣviti |</hi> kleśabījeṣu karmāśayeṣu svakāraṇe vilīneṣu nirbādhā
<lb/>yā vivekakhyātiḥ prakṛtipuruṣayorbhedasākṣātkārastatparipākavaśāccharīrendriyāṇāṃ
<lb/>svakāraṇe pradhāne layo bhavati | etatprakṛteḥ kaivalyam | kaivalyamekākitvam |
<lb/>prakṛtikāryasya vilayātprakṛteḥ puruṣeṇa sahātyantaṃ viyogācca prakṛterekākitvaṃ
<lb/>siddham | puruṣasya kaivalyamāha — <hi rend="bold">citiśaktiriti |</hi> citiśaktirātmā | tasyaupā-
<lb/>dhikarūpaṃ parityajya mūlasvarūpeṇa yadavasthānaṃ tatpuruṣasya kaivalyam | tadanantaraṃ na
<lb/>kadāpi punastasya buddhisattvābhisaṃbandho bhavatīti bhāvaḥ | <hi rend="bold">dvayī |</hi> dvividhā |
<pb n="387"/>
<lb/><hi rend="bold">puruṣārtheti |</hi> guṇānāṃ mahattattvaprabhṛtisūkṣmabhūtaparyantānāṃ liṅgaśarīrādyātma-
<lb/>kānāṃ puruṣopakaraṇānāṃ kṛtakartavyatayā puruṣārthaśūnyānāṃ yaḥ pratiprasavaḥ svakā-
<lb/>raṇetyantaṃ laya etatprakṛteḥ kaivalyam | yā tu punarbuddhitattvāsaṃbandhātkevalaciti-
<lb/>śaktirūpā puruṣasya svarūpapratiṣṭhā buddhisattvaupādhikarūpaśūnyatārūpā japāyo-
<lb/>gāpāye sphaṭikasya svarūpapratiṣṭhāvat tādṛśaṃ ca yatsarvadāvasthānaṃ tatpuruṣasya
<lb/>kaivalyamiti sūtrārthaḥ | <hi rend="bold">na ceti |</hi> kaivalye satyapi prāṇināṃ kutaḥ punarjanma na
<lb/>bhavatīti na vaditavyamityarthaḥ | <hi rend="bold">kāraṇeti |</hi> kleśabījānāṃ dagdhatvādabhāvena
<lb/>tatkāryasya janmamaraṇāderabhāvaḥ | <hi rend="bold">niyogeneti |</hi> niyogo vidhiḥ | vidhiścā-
<lb/>pūrvabodhanātmakaḥ | yaścābālavṛddhaṃ pramāṇasiddhorthastatra na vidhiḥ saṃbhavati |
<lb/>nāpyanuyogaḥ | anuyogaśca praśnaḥ | sa cājñāterthe sati saṃbhavati nānyathā |
<lb/><hi rend="bold">bhaveyuriti |</hi> avalokanakāraṇasya cakṣurindriyasyābhāvepyavalokanasaṃbhave maṇi-
<lb/>vedhaḥ syāt | sūcyādinā maṇerantaścichadrakaraṇaṃ maṇivedhaḥ | <hi rend="bold">tathā ceti |</hi>
<lb/>arthasyāsaṃbhavitvapradarśanārthaṃ lokeyamābhāṇaka upādīyate | sa saṃbhavyarthaprati-
<lb/>pādakaḥ syāt | <hi rend="bold">andho maṇimiti |</hi> loke hi puruṣaścakṣuṣā maṇiṃ dṛṣṭvā tama-
<lb/>ṅgulibhirādāya grīvāyāṃ pratimucya jihvayā praśaṃsati | cidrūpa ātmā tu cakṣu-
<lb/>raṅguligrīvājihvāvarjita eva sannacintyaśaktitvāttānsarvānvyāpārānkarotīti
<lb/>śrutyarthaḥ | cidātmanaḥ praśaṃseyaṃ yadasaṃbhāvyamānamapi kāryamayaṃ karotīti | kāra-
<lb/>ṇābhāvepi kāryasaṃbhave tvetacchrutau praśaṃsā na syāt | tadā sarvāvaraṇa0 (pāta.
<lb/>yo. sū. 4 | 31) iti pātañjalasūtre vyāsabhāṣye tvavindadityasya sthāne avi-
<lb/>dhyaditi pāṭhaḥ | caturthacaraṇe ca tamajihvobhyapūjayaditi | avidhyatsacchidraṃ
<lb/>kṛtavān | āvayadgrathitavān | pratyamuñcatpinaddhavān | abhyapūjayat stutavāni-
<pb n="388"/>
<lb/>tyarthaḥ | <hi rend="bold">evaṃ ceti |</hi> cikitsāśāsnaṃ vaidyakam | catvāro vyūhāḥ saṃkṣiptāva-
<lb/>yavaracanā yasya taccaturvyūham | <hi rend="bold">pradhāneti |</hi> pradhānaśabdenātra pradhānapariṇāmabhūtā
<lb/>buddhirucyate | avidyāyā buddhipuruṣasaṃyogadvāraiva saṃsārahetutvāt | <hi rend="bold">samyagdarśana-
<lb/>miti |</hi> prakṛtipuruṣavivekasākṣātkārarūpamityarthaḥ ||
</p>
<trailer>iti śrīsarvadarśanasaṃgrahavyākhyāyāṃ darśanāṅkurābhidhāyāṃ pātañjaladarśanaṃ
<lb/>samāptam ||</trailer>
<note>15|609 — sarvamavadātam — ityasyānataram ‘itaḥ paraṃ sarvadarśanaśiromaṇimūtaṃ śāṃka-
<lb/>radarśanamanyatra likhitamityatropekṣitamiti’ iyaṃ paṅktiḥ <foreign xml:lang="en">ḍ</foreign> pustake vartate |</note>
</div>
<div n="16"><pb n="389"/>
<lb/><p><hi rend="bold">soyamiti |</hi> sāṃkhyayogābhimata ityarthaḥ | pūrvaṃ (da. 14 paṃ. 94)
<lb/>sāṃkhyadarśanenumānamuktam | tatra yatsukhaduḥkhamohātmakakāraṇakatvaṃ sādhyaṃ tatra
<lb/>kāraṇaṃ cetanādhiṣṭhitamanadhiṣṭhitaṃ vā | ādye sāṃkhyasiddhāntavirodhaḥ | acetanaṃ
<lb/>pradhānaṃ hi svatantraṃ jagatkāraṇamiti teṣāṃ siddhāntāt | dvitīye tu viruddho
<lb/>heturityāha — <hi rend="bold">na hyacetanamiti |</hi> dṛṣṭānte rucakādau suvarṇādeścetanānadhiṣṭhitatva-
<lb/>viruddhacetanādhiṣṭhitatvadarśanena sukhaduḥkhamohānvitatvahetoḥ sādhyābhāvavyāpta-
<lb/>tvāt | <hi rend="bold">sādhyaviparyayeti |</hi> cetanānadhiṣṭhitasukhaduḥkhamohātmakakāraṇakatva-
<lb/>rūpaṃ yatsādhyaṃ tasya viparyayaścetanādhiṣṭhitasukhaduḥkhamohātmakakāraṇakatvaṃ tadvyāptaṃ
<lb/>sukhaduḥkhamohānvitatvamityarthaḥ | bāhyānāṃ candanādiviṣayāṇāṃ sukhaduḥkhamo-
<lb/>hātmakatvamabhyupetyedamuktam | vastutastu tadeva nāstītyāha — <hi rend="bold">svarūpāsiddha-
<lb/>tvācceti |</hi> yathā śabdo guṇaścākṣuṣatvādityatra cākṣuṣatvaṃ hetuḥ pakṣe śabde
<lb/>nāstīti svarūpāsiddho bhavati | heturhi pakṣavṛttitvena svarūpeṇa tatra sādhyasya
<lb/>jñāpako bhavati | tacca svarūpamatrāsiddham | ataścākṣuṣatvahetuḥ svarūpāsiddhaḥ |
<lb/>tathā pakṣabhūteṣu candanādipadārtheṣu sukhaduḥkhamohānvitatvaṃ nāsti | sukhādayo
<lb/>hyāntarā mānasapratyayavedanīyāḥ | candanādayastu bāhyacākṣuṣādipratyayaveda-
<lb/>nīyāḥ | yadi candanādayaḥ sukhādisvabhāvāstarhyekapratyayavedanīyatvameva tayoḥ
<lb/>syāt | na tu tathopalabhyate | evaṃ sukhaviṣayayorbhinnapratyayavedyatvena bhedaṃ prasādhya
<lb/>sāṃprataṃ tayoraikye bādhakamāha — <hi rend="bold">yadyamī iti | sukhaḥ syāditi |</hi> na hi vastu
<lb/>svabhāvataḥ kadācidapi pracyavata iti bhāvaḥ | <hi rend="bold">kramelakasyeti |</hi> kramelaka
<pb n="390"/>
<lb/>uṣṭraḥ | sa hi kaṇṭakānbhakṣayatīti tasya kaṇṭakaḥ sukhakārako nānyeṣāmiti
<lb/>bhāvaḥ | <hi rend="bold">na tu sukhādisvabhāvā iti |</hi> nanu sukhādihetutvādeva sukhādi-
<lb/>rūpatvamanumeyam | sukhādirūpatvābhāve taddhetutvāsaṃbhavāditi cenna | candanaka-
<lb/>ṇṭakādīnāmicchādveṣahetutvepi tatsvarūpatvābhāvasya sāṃkhyānāmapi saṃmatatvena yo
<lb/>yaddhetuḥ sa tadrūpa iti vyāptervyabhicārāt | yadi candanakaṇṭakādīnāmicchādveṣa-
<lb/>hetutvaṃ kādācitkatvādaniyatamityucyate tadā sukhādihetutvamapi teṣāṃ kāla-
<lb/>viśeṣādyapekṣatvenāniyatameveti kuto na vibhāvyate |
</p>
<p><hi rend="bold">nāpi śrutiriti |</hi> ajāmekām (śve. 4 | 5) iti prāguktā (da. 14
<lb/>paṃ. 108) | <hi rend="bold">yadagneriti |</hi> yadagnestrivṛtkṛtasya rohitaṃ lohitaṃ rūpaṃ tadatrivṛtkṛ-
<lb/>tasya tejaso rūpam | tathā tasyaivāgneryacchuklaṃ rūpaṃ tadatrivṛtkṛtānāmapāṃ rūpam |
<lb/>tathā tasyaivāgneryatkṛṣṇaṃ rūpaṃ tadannasyātrivṛtkṛtāyāḥ pṛthivyā rūpamiti cchāndo-
<lb/>gyaśrutyarthaḥ | <hi rend="bold">tānyevātreti |</hi> ajāmekāmiti śrutāvityarthaḥ | <hi rend="bold">tatreti |</hi>
<lb/>yadyapi lohitādiśabdāḥ sattvādiguṇatrayapratipādakā iti sāṃkhyairuktaṃ tathāpyatra
<lb/>śrutau teṣāṃ śabdānāṃ varṇavācitvameva nyāyyam | śrutāvevānyatra yadagne rohitaṃ
<lb/>rūpamityevaṃ rohitādiśabdānāṃ varṇavācitvena nirdeśadarśanāt | sarvaśākhāpratya-
<lb/>yānurodhāt | asaṃdigdhena ca saṃdigdhasya nigamanaṃ nyāyyaṃ manyanta iti jyoti-
<lb/>rupakramā (bra. sū. 1 | 4 | 9) iti sūtre bhāṣye śrīśaṃkarācāryairuktam | <hi rend="bold">mukhyā-
<lb/>rtheti |</hi> sāṃkhyaistu na mukhyorthaḥ parigṛhītaḥ | kiṃ tu rañjakatvādisādharmyādrohitā-
<lb/>diśabdānāṃ guṇatraye lakṣaṇā svīkṛteti prāguktameva (da. 14 paṃ. 112) |
<lb/>evaṃ ca bhūtatrayalakṣaṇaiveyamajā na guṇatrayalakṣaṇā prakṛtiriti siddham | <hi rend="bold">jarā-
<lb/>yujeti |</hi> manuṣyapaśvādayo jarāyujāḥ | garbhāśayo jarāyuḥ | tasmājjātā
<pb n="391"/>
<lb/>jarāyujāḥ | pakṣisarpamatsyādayoṇḍajāḥ | svedaśabdena taddhetubhūta ūṣmā lakṣyate |
<lb/>tato jātāḥ kṛmimatkuṇamaśakādayaḥ svedajāḥ | bhuvamudbhidya jātāstarugulmādyā
<lb/>udbhijjāḥ | <hi rend="bold">prakṛteriti |</hi> pañcamyantam | mūlakāraṇātpradhānātsakāśādityarthaḥ |
<lb/><hi rend="bold">rūḍhivṛttyeti |</hi> ajāśabdo hi rūḍhyā paśuviśeṣabhūtāyāṃ chāgāyāṃ vartate |
<lb/>sā ca kevalā rūḍhiḥ | na tu yogarūḍhiḥ | paśuviśeṣe yogārthasyotpattirāhitya-
<lb/>syāsaṃbhavāt | tacca paśuviśeṣaniṣṭhamajātvaṃ tejobannalakṣaṇāyāṃ bhūtaprakṛtau prakalpya
<lb/>rūpakeṇa tatrārthe ajāśabdaḥ prayuktaḥ | rūpakakalpanā ca sukhenārthāvabodhāya
<lb/>kriyate | yathā sūryoyaṃ brāhmaṇa iti | atra brāhmaṇaniṣṭhastejasvitātiśayaḥ prati-
<lb/>pipādayiṣitaḥ | sa ca sūrye prasiddha iti sūryarūpakeṇa sotiśayo jhagiti
<lb/>buddhimārohati | tathātra paśuviśeṣabhūtājā bahūni sarūpāṇi cāpatyāni jana-
<lb/>yatīti prasiddhamiti tadrūpakeṇa bahusarūpavikārajātajanayitṛtvaṃ tejobannalakṣa-
<lb/>ṇāyāṃ bhūtaprakṛtau śīghraṃ jñāyata iti bhāvaḥ | <hi rend="bold">asau veti |</hi> madhuni moha-
<lb/>hetutvaṃ prasiddhamiti tadrūpakeṇāditye devānāṃ mohahetutvaṃ jñāpyate |
</p>
<p><lg><l>agnau prāstāhutiḥ samyagādityamupatiṣṭhate |</l></lg>
<lb/>ityuktarītyā yajñakarmaṇyagnau prakṣiptā somājyapayaḥprabhṛtidravyāhutī raśmidvārā
<lb/>rasarūpeṇādityamupatiṣṭhate | tatra ca yathā madhukarāḥ puṣpebhyo rasamānīya madhu
<lb/>saṃcinvanti tathā mantrarūpamadhukarā vedoktakarmarūpapuṣpebhyaḥ sakāśātsomājya-
<lb/>payaḥprabhṛtidravyaniṣpannānyamṛtāni raśmidvārā sūryamaṇḍalamānayanti | tādṛśā-
<lb/>mṛtadarśanena ca devānāṃ tṛptirbhavatīti bodhyam |
</p>
<p><hi rend="bold">pūrvavādineti |</hi> sāṃkhyena hi prāgudāharaṇaṃ pradarśitametat (da. 14
<lb/>paṃ. 118) | <hi rend="bold">prāguktavikalpeti |</hi> sa kiṃ sṛṣṭeḥ prāk (da. 14 paṃ. 125)
<pb n="392"/>
<lb/>ityādiḥ prāgukto vikalpaḥ | <hi rend="bold">anādheyātiśayasyeti |</hi> sukhaprāptiduḥkhapari-
<lb/>hārādyatiśayaśūnyasyetyarthaḥ | <hi rend="bold">na mokṣamiti |</hi> mokṣeṇa pradhānasyāpravartitatvā-
<lb/>diti bhāvaḥ | <hi rend="bold">ciddhātoriti |</hi> citeḥ sadā viśuddhatvānna tasyāṃ karmānubhava-
<lb/>vāsanāḥ santi | pradhānaṃ tu tāsāmanādīnāmādhāraḥ | tathā ca pradhānapravṛtteḥ
<lb/>pūrvaṃ citirmuktaiva | mukteḥ svarūpāvasthānarūpatvāt | <hi rend="bold">prāguktadūṣaṇeti |</hi> anā-
<lb/>dheyātiśayasya puruṣasya tāttvikabhogāsaṃbhavātpradhānapravṛtteḥ prāgapi citermukta-
<lb/>tvācca nobhayārthā pradhānapravṛttiḥ saṃbhavatīti bhāvaḥ | atrāhurvācaspatimiśrāḥ — na
<lb/>tāvadapavargaḥ sādhyaḥ | tasya pradhānāpravṛttimātreṇa siddhatvāt | bhogārthaṃ tu
<lb/>pravarteta | bhogasya ca sakṛcchabdādyupalabdhimātrādeva samāptatvānna tadarthaṃ punaḥ
<lb/>pradhānaṃ pravartetetyayatnasādhyo mokṣaḥ syāt | niḥśeṣaśabdādyupabhogasya cānantyena
<lb/>samāpteranupapatteranirmokṣaprasaṅga iti | <hi rend="bold">pravṛttisvabhāvāyā iti |</hi> pravṛttiḥ
<lb/>kāryarūpeṇa pariṇāmaḥ | calaṃ guṇavṛttamiti tadabhyupagamāccāñcalyādeva ca
<lb/>pariṇāmābhyupagamāttriguṇātmakaprakṛteḥ pravṛttisvabhāvatvaṃ siddham | tathā ca
<lb/>mokṣānupapattiriti bhāvaḥ | <hi rend="bold">atrāpīti |</hi> sattvapuruṣānyatākhyātau jātāyāma-
<note>16|40 — kādācitkatva <foreign xml:lang="en">for</foreign> audāsīnya <foreign xml:lang="en">D.</foreign></note>
<pb n="393"/>
<lb/>pītyarthaḥ | <hi rend="bold">ucchede sarvasyeti |</hi> pradhānaṃ hi na pratijīvaṃ bhinnam | kiṃ tu
<lb/>sarvajīvasādhāraṇamekameva | tathā ca tasyocchede sarva eva puruṣā muktāḥ syuriti
<lb/>bhāvaḥ | <hi rend="bold">tasmāditi |</hi> vastunaḥ pūrvāvasthātyāgapuraḥsaramavasthāntaraprāptiḥ pari-
<lb/>ṇāmaḥ | yathā mṛdo ghaṭaḥ | pradhānasya ca jāyamānaḥ pariṇāmaḥ sarvairjīvaireka eva
<lb/>jñāyata iti prāguktocchedānucchedavikalpāsahatvaṃ tadavasthaṃ syāt | vivartastu na
<lb/>tathā | kiṃ tu vastunaḥ pūrvāvasthāyā aparityāgenāvasthāntarabhānam | yathā
<lb/>śuktau rajatabhānam | tacca pratijīvaṃ tattatsādhanabhedena bhinnameveti na prāgukta-
<lb/>vikalpāvasaraḥ | <hi rend="bold">kāmāderiti |</hi> tīvrābhilāṣarūpaścetasonavasthitatvāpādako
<lb/>vṛttiviśeṣaḥ kāmaḥ | tatra nididhyāsātiśayena kāntāliṅganādibhramaḥ svapnenu-
<lb/>bhūyate | jāgṛtāvapi kadācidbhāvanayā tathopanīyate | kāmādeśca rūpameva nāsti
<lb/>kutaḥ sārūpyam | atha sārūpyaṃ kathaṃcitsāmyamātraṃ cejjīvajaḍayorapi tadvibhā-
<lb/>vayituṃ śakyam | dṛśyate ca nīrūpe nabhasi talamalinatādibhramo bālānām |
<note>16|58 — asadrūpāt <foreign xml:lang="en">for</foreign> asarūpāt <foreign xml:lang="en">A.</foreign></note>
</p>
<pb n="394"/>
<p><hi rend="bold">caturlakṣaṇam |</hi> adhyāyacatuṣṭayātmakam | adhyāyacatuṣṭayaṃ ca pratipādya-
<lb/>viṣayabhedena tattannāmnā prasiddham | samanvayādhyāyaḥ prathamaḥ | avirodhādhyāyo
<lb/>dvitīyaḥ | sādhanādhyāyastṛtīyaḥ | phalādhyāyaścaturthaḥ | eṣā caturadhyāyī
<lb/>śārīrakamīmāṃsā athāto brahmajijñāsā (bra. sū. 1 | 1 | 1) ityādiḥ anāvṛttiḥ
<lb/>śabdāt (bra. sū. 4 | 4 | 22) ityantā jīvabrahmaikatvasākṣātkāraheturmananākhya-
<lb/>vicāropayogino nyāyānupadarśayantī bhagavatā bādarāyaṇena praṇītā | <hi rend="bold">pratya-
<lb/>giti |</hi> prati pratiśarīramañcati sphuratīti pratyagjīvaḥ | tasya brahmaṇā sahaikyaṃ
<lb/>vedāntaśāstrapratipādyamityarthaḥ | <hi rend="bold">tatra prathama iti |</hi> saṃśayitārthānāmupaniṣadvā-
<lb/>kyānāṃ sākṣātparaṃparayā vā pratyagabhinnādvitīye brahmaṇi tātparyamityeṣa samanvayaḥ
<lb/>prathamādhyāyena pradarśitaḥ | <hi rend="bold">dvitīya iti |</hi> vedāntavākyānāmadvitīye brahmaṇi
<lb/>samanvaye prathamādhyāyena pratipādite tatra saṃbhāvitasmṛtitarkādivirodhamāśaṅkya
<lb/>tatparihāro dvitīyedhyāye kriyata ityayamadhyāyo'virodhanāmnā prasiddhaḥ |
<lb/><hi rend="bold">tādṛśam |</hi> aspaṣṭabrahmaliṅgam | <hi rend="bold">saṃdigdhamiti |</hi> sāṃkhyābhimatapradhānaprati-
<lb/>pādakaṃ bhavati na vetyevaṃ saṃdigdhamityarthaḥ | yathā mahataḥ paramavyaktam (kā.
<lb/>1 | 3 | 11) ityatrāvyaktapadam | yathā ca ajāmekām (śve. 4 | 5) ityatrājā-
<lb/>padam | <hi rend="bold">duṣṭatvamiti |</hi> duṣṭatvapratipādanaṃ cāvaśyakam | vicārasya svapakṣasthā-
<lb/>panaparapakṣanirākaraṇarūpaparvadvayātmakatvāt | <hi rend="bold">liṅgaśarīreti |</hi> jñānendriyapañcakaṃ
<lb/>karmendriyapañcakaṃ prāṇapañcakaṃ mano buddhiścetyevaṃ saptadaśapadārthānāṃ saṃghāto liṅga-
<note>16|64 — bhagavadbādarāyaṇaprāṇāyitasya <foreign xml:lang="en">for</foreign> bhagavatā bādarāyaṇena praṇītasya <foreign xml:lang="en">D.</foreign></note>
<pb n="395"/>
<lb/>śarīramityucyate | <hi rend="bold">guṇopasaṃhāra iti |</hi> anyatra pratipāditānāmupāsyaguṇānā-
<lb/>manyatra saṃgraho guṇopasaṃhāraḥ | <hi rend="bold">āśrameti |</hi> brahmacaryādyāśramakarmayajñādīni
<lb/>bahiraṅgasādhanāni | śamadamanididhyāsanādīni cāntaraṅgasādhanāni | <hi rend="bold">muktiḥ |</hi>
<lb/>jīvanmuktiḥ | <hi rend="bold">caturtha iti |</hi> nirguṇabrahmavido videhamuktiḥ saguṇabrahmavido
<lb/>brahmalokāvasthānaṃ pratipāditamityarthaḥ | idameva sarvaśāstrāṇāṃ mūrdhanyam | śāstrā-
<lb/>ntaraṃ sarvamasyaiva śeṣabhūtam | ato mumukṣubhiridamevādaraṇīyaṃ śrīśaṃkarabhagava-
<lb/>tpādoditaprakāreṇeti rahasyam | <hi rend="bold">taditthamiti |</hi> śāstrapratipādyamadhyāyapratipādyaṃ
<lb/>pādapratipādyaṃ ca pradarśitam |
</p>
<p>athādhikaraṇapratipādyaṃ pradarśyate —
<label type="head">a. 1 pā. 1</label>
</p>
<p>(1) athāto brahmajijñāsā (2) brahmaṇo lakṣaṇaṃ tataḥ |
<lb/>(3) tatra pramāṇaṃ śāstraṃ syā (4) ttatra śāstrasamanvayaḥ || 1 ||
<lb/>(5) pradhānaṃ na jagaddhetu (6) rānandamaya īśvaraḥ |
<lb/>(7) akṣyādityāntaḥstha ātmā (8) sa evākāśaśabdabhāk || 2 ||
<lb/>(9) chāndogyasthaprāṇaśabdo (10) jyotiḥśabdaśca tādṛśaḥ |
<lb/>(11) kauṣītakigataprāṇaśabdastadvadrasārasā || 3 ||
<label type="head">a. 1 pā. 2</label>
</p>
<p>(1) sa eva sarvatropāsyaḥ (2) sa evāttā kaṭhaśrutau |
<lb/>(3) guhāṃ praviṣṭau jīveśā (4) vīśa evāntarokṣaṇi || 4 ||
<lb/>(5) antaryāmīśvaro jñeyo (6) bhūtayonirapīśvaraḥ |
<lb/>(7) vaiśvānaropi tādṛksyācchāndogya iti saptakam || 5 ||
</p>
<pb n="396"/>
<label type="head">a. 1 pā. 3</label>
<p>(1) svargādyupaghna īśaḥ syā (2) datha bhūmā pareśvaraḥ |
<lb/>(3) akṣaraṃ syātparaṃ brahma (4) tadeva dhyeyamucyate || 6 ||
<lb/>(5) īśvaro daharākāśo (6) rūpāvirbhāvavānparaḥ |
<lb/>(7) prakāśakaḥ sa sūryādeḥ (8) sa evāṅguṣṭhamātrakaḥ || 7 ||
<lb/>(9) vidyādhikāriṇo devāḥ (10) śūdrasyādhikṛtirna ca |
<lb/>(11) sarvaṃ prakampayannīśo (12) jyotirbrahmaiva kathyate || 8 ||
<lb/>(13) sa evākāśaśabdārtho (14) vājyuktātmā paro vṛṣā |
</p>
<label type="head">a. 1 pā. 4</label>
<p>(1) avyaktaṃ tu śarīraṃ syā (2) dajā bhūtatrayātmikā || 9 ||
<lb/>(3) prāṇādayaḥ pañcajanā (4) jagatkāraṇamīśvaraḥ |
<lb/>(5) kauṣītakijñeya īśa (6) ātmā vājyuditaḥ paraḥ || 10 ||
<lb/>(7) sa eva viśvopādānaṃ (8) sarvaṃ vyākhyātamaṣṭakam |
</p>
<label type="head">a. 2 pā. 1</label>
<p>(1) na doṣaḥ smṛtivaiyarthyaṃ (2) yogopyetena niḥsṛtaḥ || 11 ||
<lb/>(3) apyaciccita utpannaṃ (4) śiṣṭāsvīkṛtamīdṛśam |
<lb/>(5) bhoktrāpattirna bhogyasya (6) nānyatkāryaṃ svakāraṇāt || 12 ||
<lb/>(7) ādhikyānna hitākṛttvaṃ (8) śakto nānyadapekṣate |
<lb/>(9) niṣkalopyadhikaḥ sṛṣṭeḥ (10) sarvaśaktiyutaḥ prabhuḥ || 13 ||
<lb/>(11) tasya pravṛttirlīlaiva (12) vaiṣamyaṃ karmamūlakam |
<lb/>(13) sarvadharmopapattiḥ syātparameśe trayodaśa || 14 ||
</p>
<label type="head">a. 2 pā. 2</label>
<p>(1) svātantryaṃ na pradhānasya (2) mahadvadacito janiḥ |
<lb/>(3) nāṇubhyo jagadutpattiḥ (4) kṣaṇikatvaṃ na vastunaḥ || 15 ||
<lb/>(5) jñānātmatā na jagato (6) na yuktaṃ jainadarśanam |
<lb/>(7) na kevalanimittosau (8) na bhāgavatamaṣṭakam || 16 ||
</p>
<label type="head">a. 2 pā. 3</label>
<p>(1) utpattirviyatostyeva (2) tathā vāyorapi smṛtā |
<lb/>(3) ātmanastu janirnaiva (4) vāyoragneḥ samudbhavaḥ || 17 ||
<lb/>(5) agnerāpaḥ prajāyante (6) bhūmirevānnamabbhavam |
<lb/>(7) tattadrūpo heturātmai (8) vāpītiḥ syādviparyayāt || 18 ||
<pb n="397"/>
<lb/>(9) indriyādyā bhautikāḥ syu (10) rna jīvo janimṛtyubhāk |
<lb/>(11) na kadāpi janistasya (12) nityajñānasvarūpatā || 19 ||
<lb/>(13) nāṇurjīvo vibhurasau (14) kartā syātpuṇyapāpayoḥ |
<lb/>(15) aupādhikaṃ tatkartṛtvaṃ (16) parādhīnaṃ ca nānyathā || 20 ||
<lb/>(17) īśāṃśa iva jīvosau vijñeyo daśa sapta ca |
</p>
<label type="head">a. 2 pā. 4</label>
<p>(1) utpattirindriyāṇāṃ syā (2) ttānyekādaśa santi hi || 21 ||
<lb/>(3) tāni sūkṣmatarāṇyāhuḥ (4) prāṇasyāpi janiḥ smṛtā |
<lb/>(5) prāṇo vāyuviśeṣaḥ syā (6) tsopi sūkṣmataraḥ smṛtaḥ || 22 ||
<lb/>(7) indriyaprerakā devāḥ (8) prāṇānyānīndriyāṇi tu |
<lb/>(9) nāmarūpakṛdīśānastrivṛtkartā smṛto nava || 23 ||
</p>
<label type="head">a. 3 pā. 1</label>
<p>(1) bhūtasūkṣmayuto jīvo gacche (2) tsānuśayaḥ patet |
<lb/>(3) pāpināṃ candraloko na (4) patankhādinibhaḥ kṛtī || 24 ||
<lb/>(5) khādisāmyaṃ nāticiraṃ (6) vrīhisthaḥ sukṛtī na ṣaṭ |
</p>
<label type="head">a. 3 pā. 2</label>
<p>(1) māyaiva kevalaṃ svapnaḥ (2) suptaḥ syāllīna ātmani || 25 ||
<lb/>(3) sa eva syātpunarbuddho (4) rdhasupto mūrchito bhavet |
<lb/>(5) pareśo nirguṇaḥ prokto (6) niṣedhyastu śrutau na saḥ || 26 ||
<lb/>(7) neśātparaṃ tattvamanya (8) tsa eva phaladoṣṭakam |
</p>
<label type="head">a. 3 pā. 3</label>
<p>(1) sarvatra dhīrekarūpā (2) vidyaikye guṇasaṃgrahaḥ || 27 ||
<lb/>(3) udgīthavidyā bhinnā syā (4) dudgīthetyomviśeṣaṇam |
<lb/>(5) ekaiva prāṇavidyā (6) sarvatrānandādayo matāḥ || 28 ||
<lb/>(7) parokhilānmataḥ śrutyā (8) mātmaśabdastadarthakaḥ |
<lb/>(9) ācāme'nagnatā prāṇe (10) vidyaikā śāṇḍilī matā || 29 ||
<lb/>(11) ekaikayornāma satye (12) bhinnā chandogaśāṇḍilī |
<lb/>(13) bhinnā puruṣavidyā syā (14) dbahirmantrā na saṃvidi || 30 ||
<lb/>(15) karmānyatra jñānimuktaṃ (16) karmatyāgastanukṣaye |
<lb/>(17) devayānena saguṇā eva (18) te cākhilāstathā || 31 ||
<lb/>(19) api jñānyadhikārī syā (20) nniṣedhāḥ sarvadhīṣu hi |
<lb/>(21) iyadukterekavidyā (22) tathoṣastakaholayoḥ || 32 ||
<pb n="398"/>
<lb/>(23) jīveśayormitho buddhiḥ (24) satyavidyā na vai pṛthak |
<lb/>(25) kāmādisaṃgraho bhūtyai (26) klṛptāvevāgnihotradhīḥ || 33 ||
<lb/>(27) karmāṅgopāstayaḥ kāme (28) prāṇavāyvoḥ pṛthagdhiyau |
<lb/>(29) klṛptāgnayo na yajñāṅgā (30) ātmā bhinnaḥ śarīrataḥ || 34 ||
<lb/>(31) sarvaśākhāsvekagā (32) pi vyaṣṭirvaiśvānare na dhīḥ |
<lb/>(33) śabdādibhedādbhinnā dhīḥ (34) sākṣātkṛtyai na dhīdvayam || 35 ||
<lb/>(35) vidyā yatheṣṭaṃ kāmyāstu (36) karmāṅgā api ṣaṭtrayaḥ |
</p>
<label type="head">a. 3 pā. 4</label>
<p>(1) jñānādeva tu kaivalyaṃ (2) sarvāśramaparigrahaḥ || 36 ||
<lb/>(3) śrutāvupāstividhaya (4) ākhyānāttu prarocanam |
<lb/>(5) na vidyā karmasāpekṣā (6) vidyotpattistu karmaṇā || 37 ||
<lb/>(7) prāṇātyaye sarvamannaṃ (8) karmyakāmopi mocane |
<lb/>(9) vidhurādyā adhikṛtā (10) utsṛṣṭo nāśramaḥ punaḥ || 38 ||
<lb/>(11) prāyaścittyavakīrṇī syā (12) ttathāpyavyavahāryatā |
<lb/>(13) ṛtvikkarmopāsanāstu (14) jñānādhikyavidhiḥ śrutau || 39 ||
<lb/>(15) mumukṣurdambharahitaḥ (16) phalaṃ nātraiva janmani |
<lb/>(17) muktirekavidhaiva syānnānyathā daśa sapta ca || 40 ||
</p>
<label type="head">a. 4 pā. 1</label>
<p>(1) āvṛttirā phalaprāpte (2) rahamātmeti bhāvanā |
<lb/>(3) pratīke nātmabuddhiḥ syā (4) dbrahmadhīraryamādiṣu || 41 ||
<lb/>(5) sūryādidṛṣṭiḥ karmāṅge (6) ṣvāsīno dhyānamācaret |
<lb/>(7) ekāgratā sādhanīyā (8) maraṇāntamupāsanā || 42 ||
<lb/>(9) brahmavidyā pātakāni (10) puṇyāni ca vināśayet |
<lb/>(11) prārabdhānāṃ na nāśaḥ syā (12) nnityānāṃ karmaṇāṃ tathā || 43 ||
<lb/>(13) phalādhikyaṃ jñānayutā (14) tprārabdhānte tu mocanam |
</p>
<label type="head">a. 4 pā. 2</label>
<p>(1) līnā manasi vāgvṛtti (2) stathā prāṇe tu mānasī || 44 ||
<lb/>(3) jīvātmani prāṇavṛtti (4) rjñāninopīdṛśī gatiḥ |
<lb/>(5) āmokṣaṃ sūkṣmabhūtāni (6) jñānidehāttu notkramaḥ || 45 ||
<lb/>(7) jñānīndriyāṇyātmalīnā (8) nyavaśeṣo na kaścana |
<lb/>(9) jñānijīvo madhyanāḍyā (10) rātrāvapyarkamāviśet || 46 ||
<lb/>(11) ayane dakṣiṇepyevaṃ muktirekādhikā daśa |
</p>
<pb n="399"/>
<label type="head">a. 4 pā. 3</label>
<p>(1) arcirādirmārga eka (2) ūrdhvamabdātsamīraṇaḥ || 47 ||
<lb/>(3) varuṇastaḍitaḥ paścā (4) ddevatā ātivāhikāḥ |
<lb/>(5) mārgo hiraṇyagarbhānta (6) ścihnopāstāvayaṃ na ṣaṭ || 48 ||
</p>
<label type="head">a. 4 pā. 4</label>
<p>(1) muktau svarūpāvirbhāvaḥ (2) sthitirbrahmāvibhāgataḥ |
<lb/>(3) upādhidharmāścidrūpe (4) saṃkalpātsveṣṭakṛdvidan || 49 ||
<lb/>(5) dehādi syānna vā kāmā (6) danekatrāpi cāviśet |
<lb/>(7) jagadvyāpārarahitā śaktirmuktasya saptakam || 50 || iti |
</p>
<p><hi rend="bold">viṣayādaya iti |</hi> ādipadena saṃśayapūrvapakṣasiddhāntasaṃgatigrahaṇam |
<lb/>lakṣaṇāni prāguktāni (pṛ0 261 pa0 17) | <hi rend="bold">jijñāsyatveti |</hi> yatra jijñā-
<lb/>syatvaṃ tatra saṃdehaprayojanarūpaṃ dvayamāvaśyakameva | yo hyartho na saṃdigdhaḥ
<lb/>kiṃ tu niścita eva tatra prayojanasattvepi na sa jijñāsyo bhavati | jñātatvāt |
<lb/>tathā yatra phalaṃ nāsti sorthaḥ saṃdigdhopi na jijñāsyo bhavati | jñānasya nairartha-
<lb/>kyāt | tathā ca yatra dvayamapi na saṃbhavati tatra sutarāṃ jijñāsyatvābhāva eva |
</p>
<p>tatra saṃdehaprayojanayorasaṃbhavaṃ manvānaḥ śaṅkate — <hi rend="bold">tatreti | sarvajanīne-
<lb/>neti |</hi> ahamityevamanubhavo hi prāṇimātrasya prasiddhaḥ | tādṛśānubhavavi-
<lb/>ṣayībhūto jīvātmā dehādibhyo bhinnaḥ spaṣṭamevāvabhāsata iti na tasya jijñāsā
<lb/>saṃbhavati | niścite vastuni jijñāsāyā anupapatteḥ | <hi rend="bold">nanviti |</hi> sthūlatvādayo
<lb/>hi dehadharmā nātmanaḥ | tādṛśadharmaviśiṣṭo deha evāhaṃpratyayaviṣayībhūtaḥ |
<lb/>jaḍepi deha ātmasaṃbandhenātmatvāropāttasyāhamityanubhavaviṣayatvamupapadyate | tathā
<pb n="400"/>
<lb/>ca dehātirikta ātmā nāhamityanubhūyata iti tajjijñāsā saṃbhavatīti bhāvaḥ |
<lb/><hi rend="bold">bālyādīti |</hi> ahaṃ bālye krīḍārasamanvabhūvamahaṃ tāruṇye viṣayasukhamanva-
<lb/>bhūvamityevaṃ pratyabhijñā prasiddhaiva | dehasyāhaṃpratyayaviṣayatve tviyaṃ pratyabhijñā
<lb/>nopapadyate | bālyādyavasthāsu parimāṇabhedena dehabhedasyāvarjanīyatvāt | tathā
<lb/>ca dehātirikto jīvātmaivāhaṃpratyayaviṣayaḥ | sthūlohamityādipratītistu lākṣa-
<lb/>ṇikītyanupadameva vakṣyate | <hi rend="bold">pīlupāketi |</hi> etatpakṣadvayaṃ prāguktam (pṛ0 225
<lb/>pa0 9) | <hi rend="bold">tathaikasminniti |</hi> tathā ca parimāṇabhedepyeka eva deha iti
<lb/>sa evāhaṃpratyayaviṣaya ityāśayaḥ | <hi rend="bold">laukikāḥ |</hi> cārvākāḥ | <hi rend="bold">maṇīti |</hi>
<lb/>eka eva caitrādirmaṇimantrādisahāyena kṣaṇaṃ vyāghraḥ kṣaṇaṃ hastī kṣaṇamanyo
<lb/>bhūtvā punaḥ pūrvavanmanuṣyo bhavati | tatra caika eva jīvātmā naṭa ivānekā
<lb/>bhūmikā ādhatte | tathā ca tatra dehabhedaḥ spaṣṭa eveti tadatirikto
<lb/>jīvātmaivāhaṃpratyayaviṣaya iti siddham | <hi rend="bold">ata eveti |</hi> śarīrādivendriyāda-
<lb/>pyātmano bhedena pratibhāsamānatvādevetyarthaḥ | <hi rend="bold">ayameveti |</hi> yadityavyayam |
<lb/>yo viruddhadharmādhyāsoyameva bhedaḥ | tathā yaḥ kāraṇabhedoyameva bhedaheturiti
<lb/>nyāyārthaḥ | jñānavaidharmyamevānyonyābhāva iti matena viruddhadharmādhyāsa eva bheda
<lb/>ityuktam | prakṛte ca kartātmā | karaṇaṃ cāntaḥkaraṇam | tayośca viruddha-
<lb/>dharmākrāntayorbheda eva | takṣavāsivat | takṣā rathakāraḥ | vāsistakṣaṇasādhanam
<lb/>(vākasa iti pra.) | saṃbhedastādātmyam | <hi rend="bold">yadyabheda eveti |</hi> saṃkhyānaṃ
<pb n="401"/>
<lb/>samyagjñānam | saṃkathā saṃlāpaḥ | ātmaśarīrayorbhede sthūlohamityādivyavahāro
<lb/>luptaprāyaḥ syāditi tātparyam | <hi rend="bold">ubhayatheti |</hi> mukhyavṛttyā gauṇavṛttyā cetyarthaḥ |
<lb/><hi rend="bold">mañcā iti |</hi> atra krośanasya cetanadharmasyācetaneṣu mañceṣvasaṃbhavānmañcapadena
<lb/>mañcasthāḥ puruṣā lakṣyante | lakṣaṇāvṛttiśca gauṇyeva | tadvadatrāhaṃpratyayagamye
<lb/>jīvātmani sthūlatvādyasaṃbhavātsthūlādiśabdaiḥ sthūlatvādidharmayuktaśarīraviśiṣṭā
<lb/>arthā lakṣyante | tathā ca na tādṛśavyavahārānupapattiriti bhāvaḥ | <hi rend="bold">ahaṃpratya-
<lb/>yagamyasyaiva bodhyata iti |</hi> na cāhaṃpratyayagamyaḥ sāṃsārikasukhaduḥkha-
<lb/>bhāgjīva eva brahma cenniṣkalaṃ niṣkriyaṃ śāntam (śve. 6 | 19) aprāṇo hyamanāḥ
<lb/>(mu. 2 | 1 | 2) sadeva saumyedamagra āsīt (chā. 6 | 1 | 1) ityādiśrutivirodha
<lb/>iti vācyam | yajamānaḥ prastaraḥ (tai. brā. 3 | 3 | 9) ityādivattāsāmartha-
<lb/>vādatvena jīvapraśaṃsāmātraparatvādityāśayaḥ |
</p>
<p>evaṃ saṃdehāsaṃbhavaṃ nirūpya prayojanāsaṃbhavaṃ nirūpayati — <hi rend="bold">tathā phala-
<lb/>miti |</hi> idaṃ phalam — iti yattairucyate tasya phalatvameva nāstītyarthaḥ | taiḥ
<lb/>pradarśitaṃ phalaṃ prathamatonuvadati — <hi rend="bold">puruṣairityādinā bandha udāhṛta
<lb/>ityantena |</hi> sarveṣu puruṣeṣvagresarā vidvāṃso hi niratiśayaṃ nirupamaṃ ca
<lb/>puruṣārthamicchanti | aihikaṃ pāralaukikaṃ vā dvividhamapi sāṃsārikaṃ sukhaṃ tu na
<lb/>kadāpi prekṣāvadbhiḥ puruṣārthatveneṣyate | nānāvidhaṃ sāṃsārikaṃ sukhaṃ tāratamye-
<lb/>nānubhūyate | na tatra kiṃcidapi sarvottamam | rājyasukhamapi svargasukhādapa-
<pb n="402"/>
<lb/>kṛṣṭameva | taddṛṣṭāntena ca svargasukhamapi kiṃcidapekṣayāpakṛṣṭaṃ syāt | kiṃci-
<lb/>dvailakṣaṇyenaihikasukhasadṛśameva ca syāt | itthamanumānena niścitya tadapi
<lb/>prekṣāvadbhiḥ puruṣārthatvena neṣyate | yacca niratiśayaṃ sarvato vilakṣaṇatvādanupamaṃ
<lb/>ca tadeva puruṣārthatvena vidvadbhiriṣyate | leśatopi yatra na duḥkhasaṃbhāvanā tādṛśaṃ
<lb/>hi tat | ataḥ puruṣārthavirodhitvādduḥkhajātaṃ hātavyaṃ bhavati | duḥkhamūlaṃ ca
<lb/>vidvaddṛṣṭyā duḥkhamevetyādau taddhātavyam | tacca mūlājñānamavidyāśabdavācyam |
<lb/>avidyaiva hi sakalānanarthāñjanayati | yaścāyamavidyāśabdārthaḥ sa eva saṃsāra
<lb/>ityucyate | saṃsarati puruṣo yena sa saṃsāraḥ | karaṇe ghañpratyayaḥ | saṃbheda-
<lb/>saṃgamādiśabdeṣvivātra saṃsāraśabde samityupasargasyaikīkaraṇamarthaḥ | saṃbhedasaṃgama-
<lb/>śabdau paryāyāveva | etāvatā ajñānāvidyāsaṃsārādiśabdavācyasya duḥkhasya hānameva
<lb/>brahmajijñāsāyāḥ prayojanamiti siddham |
</p>
<p>tacca prayojanaṃ na saṃbhavatītyāha — <hi rend="bold">tacceti |</hi> kāśakuśau tṛṇaviśeṣatvāddu-
<lb/>rbalau | yathā jale nimajjataḥ kāśādyavalambanaṃ vṛthā bhavati tathā brahmajijñāsāyāḥ
<lb/>saṃsāranivṛttirūpaprayojanapradarśanaṃ vṛthaivetyarthaḥ | <hi rend="bold">ātmayāthātmyeti |</hi> yathā
<lb/>saṃsāre saṃcarata eva prāṇina āntarasukhāderjñānaṃ tathaiva svasyāpītyavirodhena na
<lb/>tatsaṃsāranivartakaṃ bhavatītyāśayaḥ | <hi rend="bold">nanviti |</hi> ahamityevaṃ yadātmajñānaṃ
<lb/>tatsaṃsāranivartakaṃ mā bhūnnāma | yacca śuddhādvitīyātmasvarūpajñānaṃ tatsaṃsāra-
<pb n="403"/>
<lb/>nivartakaṃ bhavedeveti śaṅkākṛto bhāvaḥ | <hi rend="bold">nanvanya iti |</hi> ahamitya-
<lb/>nubhavādanyaḥ sadeva saumya (chā0 6 | 1 | 1) ityādivākyajanyaḥ śuddhā-
<lb/>dvitīyātmasvarūpānubhavo yadyapi mūrkhāṇāṃ nāsti tathāpi viduṣāmastyeveti
<lb/>tena dvaitapratibhāsanātmakasya saṃsārasya virodhānnivṛttirbhavedeveti bhāvaḥ |
<lb/><hi rend="bold">abādhiteti |</hi> ahamidamityevaṃ yaddvaitapratyakṣaṃ jāyate tasya bādho na dṛśyata iti
<lb/>tatpramāṇameva | tadvirodhātsadeva (chā0 6 | 1 | 1) ityādyā advitīyātmapratipā-
<lb/>dikāḥ śrutayo na pramāṇam | grāvāṇaḥ plavante — ityādivākyavat | grāvaplavanaṃ na
<lb/>saṃbhavatītyata etādṛśānāmanubhavaviruddhārthabodhakavākyānāmaprāmāṇyamevāṅgīkā-
<lb/>ryam | āgamānāmapyasaṃbhavyarthapraṇayanāsāmarthyāt | śataṃ sahasraṃ vā tatopyadhikā
<lb/>vā āgamāḥ saṃbhūyāpi ghaṭasya paṭarūpatāmāpādayituṃ na prabhavanti | <hi rend="bold">na ceti |</hi>
<lb/>adhyayanasya hyarthajñānadvārā karmaṇyupayogaḥ | asaṃbhavyarthapratipādakavākyānāṃ tu
<lb/>tādṛśopayogābhāvādadhyayanaṃ niṣphalam | tathā ca svādhyāyāntargatatādṛśavā-
<lb/>kyaviṣaye svādhyāyodhyetavya ityadhyayanavidhipravṛttirvirudhyata iti bhāvaḥ | <hi rend="bold">guruma-
<lb/>teti |</hi> etanmate svādhyāyodhyetavyaḥ (tai. ā. 2 | 15) ityayaṃ nāpūrvo vidhiḥ |
<lb/>kiṃ tvadhyāpanavidhisiddhasyānuvādaḥ (prāgdṛśyam da. 12 pa. 102) | adhyāpana-
<lb/>vidhistu pāṭhamātramākṣipati nārthāvabodham | tathā cārthajñānasya na vidhyanusāreṇa
<lb/>sarvatrāvaśyakatvam | atorthaḥ saṃbhavī cedgṛhyatāmasaṃbhavī cettyajyatām | teṣāmupa-
<lb/>yogastu huṃphaḍādivaidikaśabdavajjapamātreṇa bhaviṣyati | ācāryamate tvarthajñānarūpa-
<lb/>dṛṣṭaphaloddeśenādhyayanavidheḥ pravṛttiḥ | yatra ca vācyortho na saṃbhavati tatra yaja-
<lb/>mānaḥ prastaraḥ (tai. brā. 3 | 3 | 9) ityādivākyavadarthavādatvāṅgīkāreṇa lakṣaṇayā
<lb/>prāśastye tātparyaṃ parikalpyopayogo bhaviṣyati | tathā ca tādṛśasthale nāprāmā-
<lb/>ṇyamapi svīkṛtaṃ bhavati | evaṃ ca brahmapratipādakavedāntavākyānāṃ jīvaprā-
<lb/>śastyabodhane tātparyam | sa ca jīvo yajñādau kartopāsyadevatā vetyāśayaḥ |
<pb n="404"/>
<lb/><hi rend="bold">kākadantavaditi |</hi> tathā cābhāṇakaḥ —
</p>
<p><lg><l>kākasya kati vā dantā meṣasyāṇḍaṃ kiyatpalam |</l>
<l>kā vārtā sindhusauvīreṣveṣā mūrkhavicāraṇā ||</l></lg> iti |
<lb/><hi rend="bold">na ca bhedeneti |</hi> advitīye brahmaṇi bhinnarūpeṇāropitaṃ dehādivastujātaṃ
<lb/>yatpratibhāsate tasyādvitīyabrahmavicāreṇa nivṛttirbhavati | tathā coktānumāne
<lb/>aphalatvaheturasiddha iti bhāvaḥ | <hi rend="bold">bhedagraho hīti |</hi> yathā vyāpakanivṛttyā
<lb/>vyāpyanivṛttiriti nyāyena dhūmognimapekṣate | vyāpakasyāgnerabhāve vyāpyasya
<lb/>dhūmasyānudayaprasaṅgāt | tathā bhedādhyāso bhedasaṃskāramapekṣate | bhedasaṃskāra-
<lb/>mantareṇa bhedādhyāsānudayāt | bhedasaṃskāro hi bhedāgrahaṃ vināśayanbhedādhyāsaṃ
<lb/>janayati | yathedṛśaṃ rajatamityevaṃ jāyamāno rajatasaṃskāro rajatajñānaṃ vināśa-
<lb/>yannidaṃ rajatamityevaṃ yathārthāmayathārthāṃ vā rajatapratītiṃ janayati | anutpannara-
<lb/>jatasaṃskārasya tādṛśapratītyadarśanāt | saṃskāraśca yathārthānubhavaṃ vinā notpa-
<lb/>dyate | yadyapyayathārthānubhavenāpi saṃskārotpattisaṃbhavastathāpi tādṛśāyathārthānu-
<lb/>bhavasyāpi saṃskārapūrvakatvenādau yathārthānubhavaḥ kvacidāvaśyaka eva | tathā
<lb/>cātra bhedasaṃskārajanakaḥ prāthamiko yathārtho bhedānubhavovaśyaṃ svīkāryaḥ |
<lb/>tasya ca yathārthatvādbrahmavicāreṇāpi nivṛttirna saṃbhavatīti brahmavicārasyāphalatvaṃ
<lb/>siddhamiti noktānumāne heturasiddha ityāśayaḥ | <hi rend="bold">anātmeti |</hi> pariśeṣoṅgabhūta-
<pb n="405"/>
<lb/>statsvarūpastatra līna iti yāvat | avaśeṣo vā | ātmānātmanorabhedāyogya-
<lb/>tvamasiddhamiti vadanvādītthaṃ praṣṭavyaḥ — yadi tayorabhedayogyatāsti tarhi tayorabheda
<lb/>ekasyānyatra layena varṇanīyaḥ | jale saindhavasya yathā | sa ca kimātmanya-
<lb/>nātmanotha vānātmanyātmana iti vikalpaḥ | atha vā vastuta ātmaivaikovaśiṣya-
<lb/>tenātmaiva vetyarthaḥ | <hi rend="bold">ādye |</hi> ātmana evāvaśeṣe | <hi rend="bold">dvitīye |</hi> anātmanaḥ
<lb/>paraprakāśasya jaḍavargamātrasyaivāvaśeṣe | <hi rend="bold">tataśceti |</hi> ātmānātmanorabhedāyo-
<lb/>gyatvānnātmani prapañcarūpasyārthasyādhyāsaḥ | prapañcasya vāstavikatve tadviṣayaka-
<lb/>mātmano jāyamānaṃ laukikaṃ jñānamapi vāstavikabheveti nātmani jñānasyāpya-
<lb/>dhyāsaḥ saṃbhavati | evamadhyāsāsaṃbhave brahmavicārasyādhyastadehādinivṛttiḥ phalam —
<lb/>iti vaktuṃ na śakyata ityaphalatvahetunā brahmaṇo vicāryatvābhāvaḥ sidhyatīti
<lb/>pūrvapakṣāśayaḥ |
</p>
<p><hi rend="bold">nirasteti |</hi> ahaṃpratyayagamyo jīvātmā hi nopādhirahitaḥ | ata evāhamiti
<lb/>bhāsate | ahaṃbhāvādisakaladharmāṇāmaupādhikatvāt | tathā ca nirupādhikaṃ sadeve-
<lb/>tyādiśrutiprasiddhaṃ yadbrahmaśabdavācyamātmatattvaṃ tanniścayārthaṃ brahmavicāra āvaśyaka
<lb/>iti bhāvaḥ | <hi rend="bold">na ca teṣāmiti |</hi> sadevetyādivedāntavākyānāṃ gauṇārthakatvaṃ
<lb/>svīkṛtya jīvātmapraśaṃsāparatvena kathaṃcidyojanaṃ tu na nyāyyamityarthaḥ | <hi rend="bold">tattvam |</hi>
<lb/>nirupādhikamadvitīyaṃ śuddhaṃ brahma | <hi rend="bold">upakrameti |</hi> prakaraṇapratipādyasyārthasya prakaraṇā-
<lb/>dau prakaraṇānte ca pratipādanamupakramopasaṃhārau | tau ca saṃbhūyaikaṃ liṅgam | prakaraṇa-
<lb/>pratipādyasya vastunaḥ prakaraṇamadhye punaḥpunaḥ pratipādanamabhyāsaḥ | prakaraṇapratipādya-
<pb n="406"/>
<lb/>sya vastunaḥ pramāṇāntareṇāviṣayīkaraṇamapūrvatā | prakaraṇe tatra tatra śrūyamāṇaṃ pra-
<lb/>yojanaṃ phalam | prakaraṇapratipādyasya vastunaḥ praśaṃsanamarthavādaḥ | prakaraṇapratipādyā-
<lb/>rthasādhikā tatra tatra śrūyamāṇā yuktirupapattiḥ | ebhiḥ ṣaḍbhirliṅgaiḥ prakaraṇatātparyaṃ
<lb/>nirṇetavyaṃ bhavati | <hi rend="bold">tatra sadeveti |</hi> chāndogyopaniṣadi ṣaṣṭhe prapāṭhake prakaraṇādau
<lb/>sadeva saumyedamagra āsīdekamevādvitīyam (chā. 6 | 1 | 1) ityevaṃ prakaraṇādau
<lb/>nirupādhikaṃ sanmātrarūpamadvitīyaṃ brahmopakramya prakaraṇānta aitadātmyamidaṃ sarvam
<lb/>(chā. 6 | 8 — 16) ityevamupasaṃhṛtam | tattvamasi (chā. 6 | 8 — 16) ityevaṃ navavāra-
<lb/>madvitīyātmapratipādanamabhyāsaḥ | advitīyātmanaḥ pramāṇāntaragamyatvasya tatrāprada-
<lb/>rśanamapūrvatvam | taṃ tvaupaniṣadaṃ puruṣaṃ pṛcchāmi (bṛ. 3 | 9 | 26) ityādiśrutyantaraṃ
<lb/>tatropodbalakam | yenāśrutaṃ śrutaṃ bhavati (chā. 6 | 1 | 3) ityevamekavijñānena
<lb/>sarvavijñānamucyamānaṃ phalam | tadaikṣata bahu syāṃ prajāyeyeti tattejo'sūjata
<lb/>(chā. 6 | 2 | 3) ityadvitīyabrahmaṇaḥ sakāśātsṛṣṭiruktā | sanmūlāḥ saumyemāḥ sarvāḥ
<lb/>prajāḥ sadāyatanāḥ satpratiṣṭhāḥ (chā. 6 | 8 | 4) iti sthitirniyamanaṃ coktam |
<lb/>tejaḥ parasyāṃ devatāyām (chā. 6 | 8 | 6) iti pralayaḥ | imāstisro devatā
<lb/>anena jīvenātmanānupraviśya nāmarūpe vyākaravāṇi (chā. 6 | 3 | 2) iti praveśaḥ |
<lb/>evaṃ śrutipratipāditaiḥ sṛṣṭyādibhirbrahmapraśaṃsanamarthavādaḥ | yathā saumyaikena
<lb/>mṛtpiṇḍena sarvaṃ mṛṇmayaṃ vijñātaṃ syādvācārambhaṇaṃ vikāro nāmadheyaṃ mṛttiketyeva
<lb/>satyam (chā. 6 | 1 | 4) ityevamadvitīyavastusādhane procyamānā yuktirupapattiḥ |
<lb/>evaṃ bṛhadāraṇyake taitirīyake muṇḍake ca liṅgaṣaṭkaṃ vedāntasāraṭīkāyāṃ rāmatīrtha-
<lb/>praṇītāyāṃ vidvanmanorañjanyāṃ pradarśitaṃ tata eva draṣṭavyam | <hi rend="bold">adhyastātmaviṣa-
<lb/>yatvamiti |</hi> āropitātmatvaviśiṣṭadehādiviṣayakatvamityarthaḥ | āropaścāyamanā-
<lb/>hāryo bhramamūlakaḥ | rajatarūpeṇa śuktirivātmarūpeṇāvabhāsamāno yo dehastadvi-
<lb/>ṣayohamanubhava iti bhāvaḥ | nanvahamanubhave nirviśeṣabrahmaṇovabhāsābhāvepi jī-
<pb n="407"/>
<lb/>vātmanovabhāsaḥ syāt | brahmaṇaḥ sakāśādbhinnasya pratiśarīraṃ bhinnasya saviśeṣasya
<lb/>dehino jīvātmano vaiśeṣikādibhiḥ svīkṛtatvāt | tathā ca kathamahamanubhavasyā-
<lb/>dhyastātmatvaviśiṣṭadehādiviṣayakatvamucyata iti cenna | brahmaṇaḥ sakāśādbhinne
<lb/>jīvātmani pramāṇābhāvāt |
</p>
<p>abhyupetyāpyāha — <hi rend="bold">kaṇabhakṣeti |</hi> kaṇabhakṣaḥ kaṇādaṛṣirvaiśeṣikaśāstrapravartakaḥ |
<lb/>akṣapādo gautamo nyāyaśāstrapravartakaḥ | kaṇabhakṣādibhiśca yathā jīvātmā svīkṛ-
<lb/>tastathā nāhamanubhave pratibhāsata iti tasyādhyastaviṣayakatvameva svīkāryam |
<lb/>tameva pratibhāsābhāvaṃ nirūpayati — <hi rend="bold">na tāvaditi |</hi> sarvagatatvaṃ vibhutvam |
<lb/>vaiśeṣikādibhirhi jīvātmanāṃ pratyekaṃ vibhutvaṃ svīkṛtam | <hi rend="bold">ahamiheti |</hi>
<lb/>pradeśe kasmiṃścidbhāge vidyamānaḥ prādeśikaḥ | deśataḥ paricchinna iti yāvat |
<lb/>tathāvidhatvaṃ ca sadana ityalpādhāroktyā pratīyate | tacca vibhorjīvasya na saṃbha-
<lb/>vatīti bhāvaḥ | etaduktaṃ bhavati — ahamihāsmi sadane jānāna ityatrāhaṃśabdenā-
<lb/>tmatvaṃ sadane ityanena prādeśikatvaṃ jānāna ityanena jñātṛtvaṃ caikasya pratīyata iti
<lb/>tanmatam | tacca na dehasya | ātmatvābhāvāt | jñātṛtvābhāvācca | nāpyātmanaḥ |
<lb/>prādeśikatvābhāvāt | atha sadane vibhorātmano'saṃbhavepyātmaikadeśasya sadane
<lb/>saṃbhavādekadeśāvacchedeneyaṃ pratītiriti cenna | anyatrāpyātmaikadeśānāṃ sattvena
<lb/>gṛhe sthitasyāpi vanesmīti pratītyāpatteḥ | tathā cādhyāsenaivoktā pratī-
<lb/>tirupapādanīyā bhavatīti | syādetat | āhāryāropeṇāpyuktapratītirupapadyate |
<lb/>bādhajñāne satyapi ya āropaḥ kriyate sa āhāryāropaḥ | yathā siṃho māṇavaka
<lb/>iti | atrāropakāle nāyaṃ siṃha iti bādhajñānamastyeva | āropaścātra dvividhaḥ
<lb/>saṃbhavati | ātmadharmasya dehe dehadharmasyātmani ceti | tatrādyaṃ pakṣaṃ gṛhītvā śaṅkate —
<lb/>nanu <hi rend="bold">yatheti |</hi> āropitātmatvaviśiṣṭo deho hyahaṃpratyayaviṣayībhūtaḥ | āropaścā-
<lb/>yamāhāryaḥ | deha ātmā na — iti bādhajñāne vidyamāna eva kriyamāṇatvāt |
<lb/>yathā bhadrasena ātmā na — iti bādhajñāne satyapi bhadrasenasya sarvakāryanirvā-
<lb/>hakatvādbhadraseno mamātmeti lakṣaṇayā prayujyate tadvaditi śaṅkakāśayaḥ | <hi rend="bold">upaca-
<pb n="408"/>
<lb/>riteti |</hi> śilāputrakaḥ pāṣāṇamayī śilāpratimā | pratimāyāśca citrasyevāceta-
<lb/>natvānna jñātṛtvam | tathā cāhamihāsmi sadane jānāna ityuktapratītau jānāna
<lb/>iti nopapadyata iti bhāvaḥ | <hi rend="bold">jñātṛtvamapīti |</hi> yathātmatvaṃ dehe kalpitaṃ tathā
<lb/>tatraiva jñātṛtvamapi kalpitamityāśayaḥ | <hi rend="bold">prayokturiti |</hi> pratipattirjñānam |
<lb/>jñātā hi svajñānaprakāśanāya jñānānusāreṇa mukhyayā gauṇyā vā vṛttyā vākyaṃ
<lb/>prayuṅkte | sa eva ca gauṇavṛttyā prayogaṃ cikīrṣuḥ kaṃciddharmaṃ kvacidavidyamānamapi
<lb/>kalpayati | tathā ca jñātā kalpakaḥ prayoktā caika eva | sa eva cātrāhaṃśabdārthaḥ |
<lb/>sa ca yadi kalpitajñātṛtvaviśiṣṭo dehastarhi sa svāntargatasya jñātṛtvasya kalpakaḥ
<lb/>kathaṃ bhavet | kiṃ ca kalpitajñātṛtvaviśiṣṭe dehe vastuto jñātṛtvābhāvena kathaṃ
<lb/>prayoktṛtvam | kalpitasya paramārthakāryakāritvāsaṃbhavāt | na hi kalpitāgnibhāvo
<lb/>māṇavako dahati | dvitīyapakṣe vakṣyamāṇamuttaraṃ cātrāpi pakṣe saṃbhavatyeva | dehadha-
<lb/>rmasyātmanyāropa iti dvitīyapakṣābhiprāyeṇa śaṅkāmanūdya dūṣayati — <hi rend="bold">athetyādinā |</hi>
<lb/>buddhipuraḥsaraṃ hi yatrānyadharmasyānyatrāropastatra pūrvaṃ tayorbhinnatvena jñānamāvaśya-
<lb/>kam | yathā siṃhatvena jñāyamānātsiṃhātsakāśādbhedaḥ prasiddho yatra tādṛśe māṇavake
<lb/>krauryādiguṇān dṛṣṭvā siṃhatvamāropya siṃhaśabdaḥ prayujyate siṃhoyaṃ māṇavaka iti |
<lb/>atra ca gauṇatvaṃ sāṃpratikaṃ na tu nirūḍham | uktarītyā māṇavake siṃhaśabdaprayo-
<lb/>gasya kvācitkatvāt | yatra gauṇopi śabdastathā prayogaprasiddhibāhulyādrūḍhaśabda
<lb/>iva sarvadā prayujyate tatra nirūḍhaṃ gauṇatvam | yathā yogabalena tilarasavācakastai-
<lb/>laśabdaḥ sarṣapādirasepi tayo rasayorvidyamānasyāpi bhedasya tirodhānena gauṇyā
<lb/>vṛttyā prayujyate | atra cāyaṃ tailaśabdo gauṇa iti pratītirapi bhedajñānavatāṃ keṣāṃci-
<lb/>deva na sarveṣāṃ rūḍhitulyatvādityanyat | sarvathāpyāhāryāropasthala āropyamāṇā-
<lb/>ropaviṣayayorbhedena jñānamāvaśyakam | tathā ca yatra gauṇatvaṃ tatra bhedabhānamiti
<lb/>vyāptiḥ siddhā bhavati | ātmā tu dehādbhedena na pratīta iti nātrāhāryāropeṇa
<lb/>gauṇī vṛttirāśrayaṇīyā bhavati | <hi rend="bold">aparatheti |</hi> dehādibhyaḥ pārthakyenātmanaḥ
<pb n="409"/>
<lb/>svāsādhāraṇadharmavattayānubhavaḥ syāccetkathaṃ tādṛśānubhavaviruddhaṃ deha evātmā iti
<lb/>mataṃ cārvākā aṅgīkuryurityarthaḥ | <hi rend="bold">aupacārikīti |</hi> satyapyabhedajñāne kathaṃci-
<lb/>dbhedaṃ parikalpya mama śarīramityuktirnirvāhyeti bhāvaḥ | abhedajñāne sādhakamāha —
<lb/><hi rend="bold">mama śarīramiti bruvāṇeneti |</hi> ekaikasya paśoḥ śṛṅgaṃ gṛhītvāyamīdvaśa iti ta-
<lb/>ttadviśeṣo yatpradarśyate soyaṃ śṛṅgagrāhikānyāyaḥ | tadvatsvahṛdaye hastaṃ vinyasyāya-
<lb/>mahamāgacchāmītyevaṃ bruvāṇo dehātmabhramavānapi bhrāntoyamiti janairna gṛhyate |
<lb/>pratyuta tadvacanaṃ bhramāntarābhāve pramāṇatvena pratyeti janaḥ | <hi rend="bold">dehātmeti |</hi> ā
<lb/>ātmaniścayāditi padacchedaḥ | ātmasākṣātkāraparyantamityarthaḥ |
</p>
<p><hi rend="bold">nanvabhijñayeti |</hi> yadyapi sthūlohamityādipratītiviruddhatvānmama śarīramitya-
<lb/>bhijñayā jīvātmaśarīrayorbhedo na sidhyati tathāpi sohamiti pratyabhijñayā
<lb/>bhedaḥ sidhyet | sa iti paramātmocyate | ahamiti ca jīvātmā | tayoraikyaṃ ca
<lb/>jīvātmano dehādbhede satyeva saṃbhavati nānyathā | deha eva jīvātmā cenna sa kathamapi
<lb/>paramātmā bhavitumarhati | tathā ca dehātmanorbhedasya siddhatvādahaṃpratyayasya gauṇatvaṃ
<lb/>vaktuṃ śakyata ityāśayaḥ | <hi rend="bold">pāmarāṇām |</hi> asaṃskṛtāntaḥkaraṇānāmajñāni-
<lb/>nāmajāvipālānām | <hi rend="bold">deheti |</hi> dehavyatiriktasya jīvātmanaḥ paramātmanā
<lb/>sahaikyaṃ hi pratyabhijñāyāṃ bhāsate | sā ca pratyabhijñā pāmarāṇāṃ na saṃbhavati | teṣāṃ
<lb/>dehādbhedena jīvātmanaḥ pratītyabhāvāt | <hi rend="bold">pratyuteti |</hi> pūrvāvasthāviruddhamapi kāryaṃ
<lb/>kāraṇaviśeṣātkvacidutpadyata iti loke dṛśyate | yathā pūrvaṃ śyāmo ghaṭastejaḥ-
<pb n="410"/>
<lb/>saṃyogena pakvaḥ saṃllohito jāyate | yathā vālpasyāpi bījasya mṛjjalasaṃyogena
<lb/>mahānvṛkṣo bhavati | tathā deharūpo jīvātmāpi kāraṇaviśeṣātparamātmarūpaḥ syā-
<lb/>diti saṃbhāvanayā sohamiti pratyabhijñāyāḥ saṃbhavostīti na tadarthaṃ dehātmano-
<lb/>rbhedajñānamāvaśyakaṃ bhavati | <hi rend="bold">vyavahāreti |</hi> parīkṣakā hyanutpannatattvasākṣātkārāḥ
<lb/>kevalaṃ śravaṇamananakuśalāḥ parokṣajñānino jānantu nāmāgamopapattibhyāṃ dehendri-
<lb/>yādibhyo bhinnaṃ jīvātmānam | pramāṇaprameyavyavahāre tu prāṇabhṛnmātradharmānnāti-
<lb/>vartante | tathā ca yathā dehātmabhrameṇāhaṃbhāvapūrvakaḥ pāmarāṇāṃ vyavahāro loke
<lb/>dṛśyate tathaivaiteṣāmapi dṛśyate | pratyabhijñāsattve tu tadviruddhatvāditaravyavahāra-
<lb/>sadṛśasteṣāṃ vyavahāro na syāt | utpannatattvasākṣātkārāśca ye pratipattārastaddṛṣṭyā
<lb/>jñātṛjñeyajñānarūpā tripuṭyeva nodayamāsādayati kutastatra pratyabhijñāsaṃbhavaḥ |
<lb/>kutastarāṃ ca tanmūlikā bhedasiddhiriti bhāvaḥ | <hi rend="bold">aparokṣeti |</hi> yathā nātra deśe
<lb/>sarpāṇāṃ saṃbhavaḥ — ityādivākyātparokṣajñāne vidyamānepi tena rajjau jāyamānaḥ
<lb/>pratyakṣaḥ sarpabhramo na nivartate | āptavākyena hi bhramasya bhramāvena jñānaṃ bhavatī-
<lb/>tyeva | na tu bhramanivṛttiḥ | bhramanivṛttistviyaṃ rajjuriti pratyakṣānubhavenaiva tadva-
<lb/>diti bhāvaḥ | <hi rend="bold">paśvādibhiriti |</hi> śārīrabhāṣye prathamata evādhyāsanirūpaṇāvasare
<lb/>śrīmacchaṃkarācāryāṇāmuktiriyam | śāstracintakānāṃ mananakuśalānāmapyanutpanna-
<lb/>brahmasākṣātkārāṇāṃ vyavahāre paśvādisāmyameva | yathā paśurdaṇḍodyatakaraṃ puruṣa-
<lb/>mabhimukhamupalabhya tato nivartate haritatṛṇapāṇimupalabhyābhimukhībhavati tathā
<lb/>śāstracintakā api puruṣā dehavināśodyataṃ śastradhāriṇaṃ balinaṃ puruṣamabhimukha-
<lb/>māgatamupalabhya palāyante viparītaṃ puruṣaṃ prati tu pravartanta iti pramāṇaprameya-
<lb/>vyavahārasteṣāṃ paśutulya iti tadarthaḥ | <hi rend="bold">śāstracintakāḥ |</hi> anutpannātmasākṣā-
<lb/>tkārāḥ kevalaṃ śravaṇamananādikuśalāḥ | <hi rend="bold">pratipattāraḥ |</hi> ātmasākṣātkāra-
<lb/>yuktāḥ |
</p>
<p><hi rend="bold">na ceti |</hi> ārhatā jaināḥ | taddarśanaṃ prāguktam (pṛ. 48) | taddarśane hi na
<pb n="411"/>
<lb/>jīvo vibhuḥ kiṃ tu dehatulyaparimāṇaḥ | tathā cāhamihāsmi sadane jānāna ityahaṃ-
<lb/>pratyaye jīvasya prādeśikatvagrahaṇaṃ yuktameveti tādṛśapratyayasya prāmāṇyaṃ sidhyati |
<lb/><hi rend="bold">kṛtahāneti |</hi> idaṃ prāgupapāditam (pṛ. 53 paṃ. 9) | <hi rend="bold">aikamatyābhāveneti |</hi>
<lb/>anekeṣāṃ sāmarthyasāmye svabhāvavailakṣaṇyena mitho vaimatyamanivāryameva | tataścaika-
<lb/>sminneva śarīra eko jīvātmā pūrvasyāṃ diśi gantumicchati paraḥ paścimāyāṃ cedekena
<lb/>śarīreṇa yugapadubhayatra gamanamaśakyamityubhābhyāṃ śarīrasyākarṣaṇāccharīraṃ vidīrṇaṃ
<lb/>syāt | ubhābhyāmapi mithaḥ pratibandhādanākarṣaṇe vā kvāpi gamanaṃ na syāditi
<lb/>kriyārahitameva śarīraṃ syāt | <hi rend="bold">dvitīya iti |</hi> avayavānāṃ samudāyo hi jīvaḥ |
<lb/>samudāyabhāvaśca viśliṣṭānāmanekeṣāmavayavānāṃ mithaḥ saṃśleṣaviśeṣeṇāvasthitiḥ |
<lb/>sa ca saṃśleṣaḥ kiṃ siddhe śarīre tadanurodhājjāyata uta svabhāvata eva jāyatetha vā
<lb/>yadṛcchayā jāyata iti vikalpaḥ | <hi rend="bold">ekasminniti |</hi> haste pādeṅgulau tatopi sūkṣme
<lb/>vā kasmiṃściccharīrāvayave chinne tāvato jīvāvayavasya cchede jīvavināśaprasaṅgaḥ
<lb/>syāt | saṃśleṣasya svābhāvikatve yādṛcchikatve vā nāyaṃ doṣaḥ | śarīrāvayava-
<lb/>cchedasya jīvāvayavacchedāprayojakatvāt | <hi rend="bold">anekeṣāmiti |</hi> svābhāvikaḥ
<lb/>saṃśleṣaviśeṣaścedvastuno na kadāpi svabhāvātpracyavo bhavatīti svalpasyāpyavayavasya
<lb/>kadāpi viśleṣo na syāt | niyamena mitha ekaprakāreṇaiva saṃśliṣṭairavayavaiḥ sadā
<lb/>bhavitavyam | paraṃ na tathā tairabhyupagamyate | bālyādyavasthābhedena janmāntareṇa bā
<lb/>śarīrabhede tāvāneva jīvo bhavatīti jainairaṅgīkārāt |
<note>16|217 — sukheneva satām <foreign xml:lang="en">for</foreign> sukhena vasatām <foreign xml:lang="en">A.</foreign></note>
</p>
<pb n="412"/>
<p>atha jīvasyāṇuparimāṇāṅgīkāreṇa prādeśikatvagrahaṇopapattirityabhiprāyeṇāśaṅka-
<lb/>te — <hi rend="bold">na ceti | sthūlohamiti |</hi> aṇutvāṅgīkāreṇa prādeśikatvagrahaṇopapattāvapi
<lb/>sthaulyādipratītyupapattirna syāditi bhāvaḥ |
</p>
<p><hi rend="bold">na ca vijñāneti |</hi> ayamāśayaḥ — bauddhamate vijñānamevātmā | sa cādhyātmikade-
<lb/>hādyākārohamiti pratīyate | jñānasya sākāratvāt | tathā ca jīvātmanaḥ prādeśi-
<lb/>katvasthūlatvādi pratīyamānaṃ sarvamupapadyata iti na pratītyanupapattirdoṣaḥ | nāpi
<lb/>śarīrāvayavacchedādinā tasya cchedaprasaṅgaḥ | vijñānaṃ hi pratikṣaṇaṃ bhidyate | yadā
<lb/>yathā śarīrasaṃsthānaṃ tadā tādṛśākāraṃ vijñānaṃ bhavati | śarīrādyavayavasadṛśāścaite
<lb/>vijñānasyāvayavā na viśuddhāḥ | śarīrādikaṃ hi mūrtānāṃ paramāṇūnāṃ saṃghātaḥ |
<lb/>vijñānādikamāntaraṃ tu skandhānāṃ saṃghātaḥ | sa ca kalpanāmayasvāpnādivastu-
<lb/>kalpaḥ | ato na tadavayavā mithaḥ pṛthak siddhā bhavanti | viśuddhatvaṃ nāmāvayavā-
<lb/>ntarānadhīnotpattyādimattvam | etanmatepyahamiti pratyayo na mukhyatvenopapadyata
<lb/>ityāha — <hi rend="bold">yaḥ suṣupta iti |</hi> asthire sthiratvabhrāntisattvādadhyāso'varjanīya
<lb/>iti bhāvaḥ | yadyapi vijñānasaṃtāna ātmeti tairucyate tathāpi na tadyuktam |
<lb/>saṃtānasya saṃtāninaḥ sakāśādabhedo bhedo veti vikalpāsahatvāt | <hi rend="bold">tadaneneti |</hi>
<lb/>vijñānavādino bauddhaviśeṣā vijñānavyatiriktaṃ nānyatkiṃcittattvaṃ manyante | buddhi-
<lb/>reva grāhyagrāhakākārā svasadṛśākārānbāhyānghaṭādīnsvāpekṣayā bhinnānkalpayati |
</p>
<p><lg><l>avibhāgopi buddhyātmā viparyāsitadarśanaiḥ |</l>
<l>grāhyagrāhakasaṃvittibhedavāniva lakṣyate ||</l></lg>
<lb/>iti tadukteḥ | tathā ca sthūlohamityādyahaṃpratyaya aupacārika iti tadāśayaḥ |
<lb/>tadapyetena nirastam | aupacārikasthale bhedabhānāvaśyakatvasyānupadamevoktatvāt
<lb/>(da. 16 paṃ. 181) | tasya cātrāsaṃbhavāt | vāstavikasya vijñānātiriktapadārthasya
<lb/>vijñānavādibhiranaṅgīkārāt | etāvatā granthasaṃdarbheṇāhaṃpratyayasyādhyastātmaviṣa-
<pb n="413"/>
<lb/>yatvaṃ siddhamiti tādṛśādhyāsanivṛttiprayojanakatvādātmarūpasaṃdigdhaviṣayasattvācca
<lb/>vedāntaśāstramārambhaṇīyamityupasaṃharati — <hi rend="bold">tathā ceti | āvidyaketi |</hi> anādya-
<lb/>vidyāmūlako yaḥ saṃsārabandhastannivartakatvācchāstrasyetyarthaḥ | dṛṣṭāntaṃ viśadayati —
<lb/><hi rend="bold">yatheti |</hi> yoṣā strī | <hi rend="bold">aphalatvāditīti |</hi> pūrvapakṣiṇā hyanena hetunā brahma
<lb/>vicāryapadaṃ na bhavatīti sādhitaṃ prāk (da. 16 paṃ. 138) | <hi rend="bold">śrutigamyeti |</hi>
<lb/>śrutyekasamadhigamyamātmatattvaṃ nāhamiti pratyayenāvabudhyate | ahamiti pratyayastvahaṃ-
<lb/>kārātmanostādātmyādhyāsamūlakaḥ | ātmano'pratyakṣatvepyākāśa iva yadṛcchayā
<lb/>tatra mohaḥ saṃbhavatyeva | mithyājñānarahita ātmani na kathamapi mohaḥ padaṃ dhatta
<lb/>ityarthaḥ | <hi rend="bold">asaṃdigdhatvāditi |</hi> ayaṃ hetuḥ pūrvaṃ (da. 16 paṃ. 114) vima-
<lb/>tamajijñāsyamityādyanumāne pūrvapakṣiṇā pradarśitaḥ |
</p>
<p>ātmaviṣayakaṃ saṃdehaṃ nirūpayati — <hi rend="bold">yadyapīti | indriyāṇīti |</hi> indriyā-
<lb/>tmavādinontaḥkaraṇātmavādinaśca lokāyataviśeṣā eva | mīmāṃsakaikadeśināṃ
<note>16|228 — na viṣayaḥ <foreign xml:lang="en">for</foreign> viṣayaḥ <foreign xml:lang="en">D.</foreign></note>
<pb n="414"/>
<lb/>bhaṭṭācāryāṇāṃ mataṃ pradarśayati — <hi rend="bold">dravyeti |</hi> dravyasvabhāvo bodhasvabhāvaścātmetyarthaḥ |
<lb/>jñānājñānasvarūpa iti yāvat | ayaṃ hi teṣāmāśayaḥ — ātmānandamayaḥ (tai. 2 | 5 | 1)
<lb/>iti śrutau prācuryārthe mayaṭpratyayo virodhyaṃśasya leśatostitvaṃ gamayati | virodhyaṃ-
<lb/>śaśca dravyāṃśaḥ | suptotthitasya hi sukhamahamasvāpsaṃ na kiṃcidavediṣam — iti
<lb/>parāmarśo dṛśyate | suṣuptau prakāśābhāve suṣuptirasākṣiketi parāmarśo na syāt |
<lb/>tena suṣuptau prakāśāṃśaḥ siddhaḥ | na kiṃcidavediṣamiti paramarśādaprakāśarūpo
<lb/>dravyāṃśaśca siddha iti | <hi rend="bold">janmādyasyeti |</hi> asya puro dṛśyamānasya jagata utpatti-
<lb/>sthitilayā yato bhavanti tadbrahmeti sūtrārthaḥ | sarveṣāṃ vedāntavākyānāṃ brahmaṇi
<lb/>tātparyaṃ samanvayākhyaprathamādhyāyapratipādyam | tathā ca brahmavicārārambhabodhaka-
<lb/>mathāto brahmajijñāsā (bra. sū. 1 | 1 | 1) iti prathamamadhikaraṇaṃ prathamādhyāyasaṃ-
<lb/>gataṃ bhavatītyarthaḥ |
</p>
<p><hi rend="bold">vyāptasyeti |</hi> agnivyāptasya dhūmasyeva brahmavyāptasya kasyāpi liṅgasyādarśanāt
<pb n="415"/>
<lb/><hi rend="bold">vidhatta iti |</hi> taṃ tvaupaniṣadaṃ puruṣaṃ pṛcchāmi (bṛ. 3 | 9 | 26) iti śrutāvaupaniṣada-
<lb/>miti padena paramātmana upaniṣatpratipādyatā bodhyate | ānando brahma (tai. 3 | 6 | 1)
<lb/>yaḥ sarvajñaḥ (mu. 1 | 1 | 9) ityādiśrutayaśca paramātmānaṃ pratipādayantīti bhāvaḥ |
<lb/><hi rend="bold">pratipādanīyamiti |</hi> ekavākyatayā yojanīyamityarthaḥ | tāmevaikavākyatāṃ
<lb/>pradarśayati — <hi rend="bold">viṣayatveti |</hi> yadā ghaṭādijñānaṃ jāyate tadāntaḥkaraṇaviśeṣo buddhi-
<lb/>rūpaḥ svāntargatacidābhāsasahito ghaṭādiviṣayaṃ vyāpnoti | tatra buddhivyāptyā
<lb/>ajñānarūpamāvaraṇaṃ vinaśyati | cidābhāsavyāptyā ghaṭaḥ sphurati | jaḍasya ghaṭasya
<lb/>svayaṃ prakāśābhāvāt | tathā coktam —
</p>
<p><lg><l>buddhitatsthacidābhāsau dvāvapi vyāpnuto ghaṭam |</l>
<l>tatrājñānaṃ dhiyā naśyedābhāsena ghaṭaḥ sphuret ||</l></lg> (paṃ. da. 7 | 91) iti |
<lb/>sphuraṇaṃ ca jñāne svākārasamarpaṇam | evaṃ cāvaraṇabhaṅgaḥ sphuraṇaṃ ceti phaladvayam |
<lb/>yatra ca tattvamasi (chā0 6 | 8 | 7) ityādivākyairātmajñānaṃ jāyate tatra buddhivṛtti-
<lb/>vyāptyāvaraṇabhaṅgarūpaṃ phalaṃ jāyate | āvaraṇabhaṅge sati sadyaḥ svayaṃprakāśa ātmā
<lb/>svayameva sphurati | tathā ca tatra sphuraṇasya svayaṃ siddhatvānna vākyajanyajñānasya
<lb/>tatphalaṃ bhavitumarhati | tadabhiprāyeṇātmani jñānaviṣayatvasya niṣedhaḥ | āvaraṇa-
<lb/>bhaṅgarūpaṃ tu phalaṃ tatra saṃbhavatyeveti tadabhiprāyeṇa jñānaviṣayatvamuktamiti | <hi rend="bold">anā-
<lb/>dheyeti |</hi> brahma śrutergocaro na bhavati | yataḥ śrutiḥ svayaṃ sphuraṇarūpe brahmaṇi
<lb/>sphuraṇarūpaṃ phalamutpādayituṃ na prabhavati | prameyatvaṃ tu tasya jñāne svākārasama-
<lb/>rpaṇādbhavatītyarthaḥ | <hi rend="bold">na prakāśyamiti |</hi> yato brahmaṇaḥ svayaṃprakāśotastatpramāṇena
<lb/>prakāśyaṃ na bhavati | kiṃ tvāvaraṇabhaṅgaḥ pramāṇena jāyata ityatastadbrahma prameya-
<lb/>mityucyata ityarthaḥ |
</p>
<pb n="416"/>
<p>śabdānāṃ kāryārtha eva śaktigraha iti mīmāṃsakamatānurodhenāśaṅkate — <hi rend="bold">nanviti |</hi>
<lb/>kartavyamiti buddhiviṣayībhūtaṃ kāryamityucyate | saṃgatiḥ śabdārthayoḥ saṃbandhaḥ |
<lb/>bālānāṃ prāthamikaḥ śaktigraho vṛddhavyavahārādeva bhavati | vyavahāraśca gāmānaye-
<lb/>tyādividhivākyaśravaṇasamanantarabhāvī gavānayanādirūpaḥ | atra gavānayanaṃ kārya-
<lb/>tvena pratīyate | vidhipratyayaśravaṇena tasya kartavyatvena buddhyārūḍhatvāt | tathā ca
<lb/>kāryabhūtānayane nīdhātoḥ saṃgatiṃ bālo gṛhṇāti | rāmo rāvaṇamājaghānetyādi
<lb/>siddhavākyaṃ tu na kasyacidvyavahārasya prayojakamiti na tādṛśavākyādbālasya
<lb/>śaktigrahaḥ | tathā cākāryabhūte siddherthe śabdasya śaktigraha eva nāstīti kutastatrārthe
<lb/>prayujyamānaḥ śabdaḥ pramāṇabhūtaḥ syāt | evaṃ ca satyaṃ jñānamanantaṃ brahma (tai. 2 | 1 | 1)
<lb/>ityādīnāṃ siddhabrahmabodhakavākyānāṃ na prāmāṇyamityāśayaḥ | <hi rend="bold">na hyastīti |</hi>
<lb/>śabdasya siddhārthapratipādakatvaṃ tasminnarthe tasya prāmāṇyaṃ ca śabdasya kāryārthe śakti-
<lb/>graheṇa virodhānna saṃbhavatītyarthaḥ | atha kvacitsiddhavākyādapi śaktigraho jāyata
<lb/>ityāśayenāśaṅkate — <hi rend="bold">nanu mukheti |</hi> caitra putraste jāta iti siddhārthapratipādakaṃ caitramu-
<lb/>ddiśya devadattenoccāritaṃ vākyaṃ śrutvā caitrasya mukhaṃ prasannaṃ bhavati | tena ca liṅgena
<lb/>putraste jāta iti vākyasyārthaṃ putrajanmarūpaṃ vyutpitsurdevadatto niścinoti | na ca
<lb/>mukhaprasādasya dravyaprāptyāderapi saṃbhavena tena liṅgena putrajanmana eva kathaṃ niścaya
<lb/>iti vācyam | āsannaprasavāṃ caitrabhāryāṃ jñātavato devadattasya putrajanmaniścaya-
<lb/>saṃbhavāt | tathā ca siddhavākyādapi śaktigrahasaṃbhavānnāprāmāṇyaṃ siddhavākyā-
<lb/>nāmiti bhāvaḥ | <hi rend="bold">putrajanmavaditi |</hi> itarakāraṇāsaṃbhave hi pariśeṣātputrajanmaiva
<lb/>harṣakāraṇamiti niścayaḥ syāt | asaṃbhavastu na kāraṇāntarāṇāṃ dṛśyate | kanyāyāṃ
<lb/>jātāyāmapi sukhakārakaprasūterharṣahetutvāt | ādiśabdena sulagnaprasavasaṃgrahaḥ |
<pb n="417"/>
<lb/>kiṃ ca putraste jāta iti na siddhavākyam | vaktṛtātparyānurodhena tvaṃ jānīhīti
<lb/>vidhibodhakaśabdādhyāhārāt | tathā ca kāryavākyamevaitaditi na siddhavākyā-
<lb/>cchaktigraha ityabhiprāyeṇāha — <hi rend="bold">putrasta iti |</hi> yathā dvāramityukte pidhehīti vidhi-
<lb/>bodhakaṃ kriyāpadamadhyāhriyate tadvat | etena vākye vidhermukhyatvena tadbodhaka-
<lb/>padādhyāhāronucita ityapāstam | sati tātparye vidhibodhakapadādhyāhārasyāpyā-
<lb/>vaśyakatvāt | <hi rend="bold">pravṛttirveti |</hi> nityena vedena kṛtakenānityena sūtrādinā vā
<lb/>yena śabdaviśeṣeṇa puruṣāṇāṃ kasmādapi pravṛttiḥ kasmādapi nivṛttirvopadiśyeta
<lb/>tacchāstramityucyata ityarthaḥ | śāstyaneneti śāstraṃ śāsanakaraṇam | śāsanaṃ cāmu-
<lb/>kaṃ kurvamukaṃ mā kārṣīriti prakāradvayenaiva saṃbhavati | siddhabrahmabodhakātsatyaṃ jñānam
<lb/>(tai. 2 | 1 | 1) ityādivākyāttu na vidhirnāpi pratiṣedhaḥ pratīyata iti tasya
<lb/>śāstratvābhāvaprasaṅga iti bhāvaḥ | <hi rend="bold">na caiteṣāmiti |</hi> satyaṃ jñānam (tai.
<lb/>2 | 1 | 1) ityādīnāṃ siddhabrahmabodhakavedāntavākyānāṃ kathamapi vidhisaṃbandhā-
<lb/>bhāve svarūpabodhanasya na kaścidupayogo dṛśyata ityāśayaḥ |
</p>
<p><hi rend="bold">putrapadeti |</hi> putrapadena cihnitaṃ vastraṃ pradarśayan vārtāhāraścaitramuṃddiśya putraste
<pb n="418"/>
<lb/>jāta iti bravīti cettatra putrajanmaiva harṣātiśayakāraṇaṃ niścitaṃ bhavati | tathā
<lb/>ca siddhavākyādapi śaktigrahaḥ saṃbhavatyeveti bhāvaḥ | etaduktaṃ bhavati — caitrasya
<lb/>putrotpattiryena pratyakṣatonubhūtā sa devadattādistādṛśaputrapadaliptakuṅkumāṅkitapa-
<lb/>ṭapradarśakena vārtāhāreṇa saha caitrasakāśaṃ gataḥ | tato diṣṭyā vardhase caitra
<lb/>putraste jāta iti vārtāhāroktiśravaṇasamanantaraṃ pulakitaśarīramutphullagaṇḍayuga-
<lb/>lamullasitanayanayugalaṃ caitramavalokayaṃstatpramodaliṅgena sa eva nūnaṃ madavalokitaḥ
<lb/>putrasaṃbhavosya pramodaheturiti niścinoti | yadyapi sukhaprasavastatra vidyate
<lb/>tathāpi vidyata ityetāvanmātreṇa na sa harṣahetutvena niścīyate | gāmānayetyādā-
<lb/>vapi gavānayanārthaṃ pravṛttasya chatropānaddhāraṇādi vidyata iti gāmānayetyādi-
<lb/>vākyasya cchatradhāraṇādyarthe śaktigrahāpatteriti | <hi rend="bold">dṛṣṭeti |</hi> vijñātaputrajanma vihā-
<lb/>yāvijñātaharṣahetukalpanamayuktamiti pradarśayituṃ dṛṣṭetyādiviśeṣaṇam | vijñātādapi
<lb/>priyāsukhaprasavādviśeṣadarśanārthaṃ tatpadāṅkiteti viśeṣaṇam | <hi rend="bold">mukhyārtheti |</hi>
<lb/>siddhārthaparavākyepi mukhyārthavācakatvena prayogopapattau satyāmadhyāhāronucita
<lb/>ityarthaḥ | <hi rend="bold">na cātreti |</hi> brahmapratipādakavedāntavākye vidhirna saṃbhavatītyarthaḥ |
<lb/><hi rend="bold">viditeti |</hi> yena śabdārthasaṃbandho jñātastathā vyākaraṇaśāstraṃ mīmāṃsāśāstraṃ
<note>16|305 — pravṛttiparāṇāmeva śāstratvam <foreign xml:lang="en">for</foreign> śāstratvaprasiddhyā ca na svarūpaparatvam <foreign xml:lang="en">D.</foreign></note>
<pb n="419"/>
<lb/>ca yenādhītaṃ tasya śrutācchabdācchābdaṃ jñānamavaśyaṃbhāvīti tadarthaṃ na
<lb/>vidhyapekṣetyarthaḥ | nyāyapadena jaiminīyanyāyagrahaṇam | <hi rend="bold">bhāvanāyā iti |</hi>
<lb/>yathāgnisaṃnikarṣe śaityapīḍānivṛttistadasaṃnikarṣe śaityapīḍāyā anivṛttirityanva-
<lb/>yavyatirekābhyāmagnisaṃnikarṣasya śaityavināśakāraṇatvamavagamyata iti na tadarthaṃ
<lb/>śaityāpanodārthamagniḥ sevya iti vidhyapekṣā dṛśyate tathā nididhyāsane
<lb/>jñānātiśayo dṛśyata iti na tadarthaṃ vidhyapekṣā | vidhiṃ vināpi bhāvanāyāḥ
<lb/>prāptatvāt | paunaḥpunyena cintanaṃ bhāvanā | nididhyāsanamiti yāvat |
<lb/><hi rend="bold">tasya nityatveneti |</hi> yatkartuṃ yogyaṃ tadeva vidheyaṃ bhavati | yacca na kadāpi
<lb/>sadyathā śaśaśṛṅgaṃ yacca nityaṃ sadeva yathā brahmasvarūpaṃ tadubhayaṃ na kathamapi
<lb/>kartuṃ yogyaṃ bhavati | ādye kārakavyāpāreṇāpi sattvāyogāt | antye kāraka-
<lb/>vyāpārātprāgeva sattvasya siddhatvāt | <hi rend="bold">phalatveneti |</hi> phalamuddiśya tadupāyo
<lb/>vidhīyate | yathā svargādyuddeśena yāgādikam | na tu phalameva svayaṃ vidheyaṃ
<lb/>bhavati | <hi rend="bold">arhe kṛtyeti |</hi> kṛtyasaṃjñakāstavyādayaḥ pratyayāstṛcpratyayaścārhārthe bhava-
<lb/>tīti sūtrārthaḥ | tathā ca jñātavya ityasya jñātumarha ityarthaḥ | draṣṭavya ityasya
<lb/>dgaṣṭumarha ityarthaḥ |
</p>
<p>evaṃ śāstrasya saccidānandaikarasaṃ pratyagātmabhūtaṃ brahma viṣaya iti prasādhyā-
<lb/>dhunā śāstrasyādhyāsanivṛttiḥ prayojanam (da. 16 paṃ 232) iti prāguktaṃ
<lb/>prayojanaṃ viśadayati — <hi rend="bold">niṣpradeśa iti |</hi> pradeśovayavaḥ | yadyapi paramāṇusaṃyo-
<lb/>gāddvyaṇukamutpadyate dvyaṇukasaṃyogāttryaṇukamutpadyata evaṃ krameṇa pṛthivyaptejovāyū-
<pb n="420"/>
<lb/>nāmutpattirityayaṃ dṛśyamānaḥ prapañcaḥ satya eva na tvadhyastaḥ | pūrvamasanneva ghaṭā-
<lb/>diravayavī padārthovayavairārabhyata ityārambhavādasya naiyāyikairvaiśeṣikaiścāṅgīkṛta-
<lb/>tvāt | tataścādhyāsa eva na sidhyati | tannivṛttiḥ prayojanaṃ tu dūra eva |
<lb/>tathāpi nāyamārambhavādo yuktaḥ | paramāṇūnāṃ niravayavatvena saṃyogāsaṃbhavāt |
<lb/>saṃyogo hyavyāpyavṛttiḥ | sa ca sāvayavasyaiva vastunaḥ saṃbhavati | tathā
<lb/>sāṃkhyābhyupagataḥ pariṇāmavādopi na yuktaḥ | acetanāyā mūlaprakṛteścetana-
<lb/>saṃbandhamantareṇa pariṇāmāsaṃbhavāt | puruṣasya tvaudāsīnyameva sarvathā sāṃkhyai-
<lb/>raṅgīkṛtam | na cārambhavādasya pariṇāmavādasya cāyuktatve prapañcoyamasanne-
<lb/>vāstviti vācyam | tasya pratītatvāt | na caivaṃ prapañcasya pratītatvā-
<lb/>dagatyārambhavādaṃ pariṇāmavādaṃ vā kathaṃcidāśritya prapañcaḥ satya evāstviti
<lb/>vācyam | jñānidṛṣṭyā tasya bādhopalambhāt | satyasya ca bādhāyogāt |
<lb/>tathā ca khyāterbādhasya copapattaye vivartavāda evāśrayaṇīyo bhavatīti prapañca-
<lb/>syādhyastatvaṃ siddham | <hi rend="bold">anirvacanīyo</hi> jñānabādhyaḥ | <hi rend="bold">cidvivarto</hi> brahmaṇi
<lb/>kalpitaḥ | <hi rend="bold">svarūpeti |</hi> yathā vastutaḥ śuktau satyāṃ tatredaṃ rajatamiti pratīti-
<lb/>rbhavati | tatra śukteḥ svarūpāparityāgenaiva rajatarūpāpattirdṛśyate | <hi rend="bold">satyami-
<lb/>thyeti |</hi> ātmā satyaḥ | ahaṃkārādiprapañcaśca mithyā | ahaṃkārādāvanātmani
<lb/>nātmanaḥ svarūpamadhyasyate | kiṃ tvātmasaṃsargaḥ | ātmani tvahaṃkārādīnāmanātmanāṃ
<lb/>mithyābhūtānāṃ svarūpamapyadhyasyate | ayameva satyamithyākhyāvabhāsa ityucyate |
<lb/>śuktyādau rajatādyadhyāsepyevamūhyam | <hi rend="bold">arthādhyāsa iti |</hi> śuktau mithyābhū-
<lb/>tasya rajatasyādhyāsorthādhyāsaḥ | mithyābhūtasya jñānasyātmanyadhyāso jñānā-
<lb/>dhyāsaḥ | <hi rend="bold">pramāṇeti |</hi> pramāṇaṃ doṣaḥ saṃskāraścetyetantritayājjanma yasyāstādṛśī
<lb/>yānyasyānyātmatā vastvantarasvarūpatvaṃ tat tādṛśavastujñānaṃ ceti dvayaṃ sudhīmi-
<pb n="421"/>
<lb/>radhyāsa itīṣṭamityarthaḥ | pramāṇaṃ cakṣurādikam | doṣo dūratvādiḥ | saṃskāraśca
<lb/>pūrvaṃ rajatānubhavādātmanyutpannaḥ | etantritayasattva eva śuktāvidaṃ rajatamiti
<lb/>bhramo jāyata iti prasiddhameva | <hi rend="bold">doṣeṇeti |</hi> ātmanyahaṃkārādhyāso nirupā-
<lb/>dhikabhramaḥ | yathānupahita idamaṃśe rajatasaṃskārasahitāvidyayā rajatādhyāso
<lb/>bhavati tathā pūrvapūrvāhaṃkārādinā karmaṇā vā kṣobhitayā avidyayā cidrūpa
<lb/>ātmanyanupahitehaṃkārādhyāso bhavati | ekasminneva brahmaṇyupahite jīveśvararūpeṇa
<lb/>bhedāvabhāsaḥ sopādhikabhramaḥ | <hi rend="bold">bhāṣyakāra iti |</hi> śrīmacchaṃkarācāryaiḥ śārī-
<lb/>rabhāṣyārambhedhyāsabhāṣye etaddṛṣṭāntadvayamudāhṛtya lokānubhavaḥ pradarśitaḥ |
</p>
<p>athādhyāsamasahamānasyākhyātivādino mīmāṃsakasya matamutthāpayati —
<lb/><hi rend="bold">atra prabhākara — ityādinā iti siddham — ityantena |</hi> sa hi śuktau jāya-
<lb/>mānamidaṃ rajatamiti jñānaṃ na bhramaḥ | kiṃ tu yathārthameva | tacca naikaṃ jñānam |
<lb/>idamiti pratyakṣajñānam | rajatamiti tu pūrvadṛṣṭarajatasmṛtyākārapradarśanam | tatre-
<lb/>damiti pratyakṣe purovarti dravyamātraṃ gṛhyate | doṣavaśāttadgataśuktitvasya na
<lb/>grahaṇam | tacca gṛhītaṃ rajatasadṛśatayā rajatasaṃskārodbodhakrameṇa rajatasmṛtiṃ
<lb/>janayati | sā ca tadgṛhītamityevaṃ gṛhītagrahaṇasvabhāvāpi doṣavaśādgṛhītatvāṃśa-
<lb/>pramoṣādgrahaṇamātramavatiṣṭhate | ayameva tattāṃśapramoṣaḥ | tathā ca pratyakṣaṃ smaraṇaṃ
<pb n="422"/>
<lb/>ceti jñānadvayasya mithaḥ svarūpato viṣayataśca bhedāgrahādvastuto bhinnamapi jñāna-
<lb/>dvayamidaṃ rajatam — ityabhedavyavahāraṃ pravartayati | rajatārthinastatra pravṛttistu
<lb/>purovartipadārthe nedaṃ rajatamityevaṃ rajatabhedasyājñānādbhavatīti manyate | <hi rend="bold">rajata-
<lb/>pratyayasyeti |</hi> rajatajñānasya śuktikāviṣayakatvaṃ na saṃbhavatītyarthaḥ | na hi
<lb/>ghaṭajñānaṃ kadācidapi paṭaviṣayakaṃ bhavitumarhati | <hi rend="bold">ālambanatvam |</hi> viṣayatvam |
<lb/>śukte rajatapratītikāraṇatvena tādṛśapratītiviṣayatvamiti dvitīyaṃ pakṣamutthāpa-
<lb/>yati — <hi rend="bold">atha kaladhauteti |</hi> kaladhautaṃ rajatam | tasya bodhaḥ smaraṇātmakaṃ
<lb/>jñānam | tatkāraṇībhūto yaḥ saṃskārastadudbodhakāraṇatvaṃ śukteḥ | tena rajatajñāna-
<lb/>viṣayatvaṃ śukteriti manyasa ityarthaḥ | <hi rend="bold">aśliṣṭam |</hi> ayuktam | <hi rend="bold">virudhyata
<lb/>iti |</hi> śuktikāyā viṣayatve hi śuktikaivānubhūyeta na rajatamiti bhāvaḥ |
<lb/><hi rend="bold">śālikanātha iti |</hi> śālikanāthena prabhākaramatānusāriṇā prakaraṇapañcikā-
<lb/>khyo grantho viracitaḥ | tatra nyāyavīthīnāmakaṃ caturthaṃ prakaraṇam |
</p>
<pb n="423"/>
<p>atha bhramātmakajñānotpattau kāraṇābhāvādapi na tādṛgjñānaṃ svīkartuṃ śakyata
<lb/>ityāha — <hi rend="bold">kiṃ ceti | na samasti |</hi> na saṃbhavati | <hi rend="bold">doṣāṇāmiti |</hi> doṣā
<lb/>hi svāśraye svabhāvato vidyamānasya kāryotpādanasāmarthyasya pratibandhaṃ kuryurnā-
<lb/>pūrvaṃ sāmarthyaṃ tatrotpādayeyuḥ | <hi rend="bold">kuṭajaḥ |</hi> vatsakaḥ (kuḍā iti pra.) |
<lb/><hi rend="bold">dāveti |</hi> dāvāgnidagdhādvetrabījātkadalīkāṇḍotpattiriti vanauṣadhijñāḥ | kadalī
<lb/>rambhā | <hi rend="bold">na sthāne |</hi> na yuktam | <hi rend="bold">dagdhasyeti |</hi> vetrotpādanasāmarthye vidyamāna
<lb/>eva yadi tasmātkadalyutpattirjāyeta tarhi viparītakāryakaraṇe tadudāharaṇaṃ
<lb/>saṃbhavennānyathā | <hi rend="bold">na ceti |</hi> bhasmako rogaviśeṣaḥ | tena dūṣito jāṭharāgniśce-
<lb/>dāhārādhikyepi kṣaṇamapi nāpacanaṃ bhavati | kaukṣeyako jāṭharaḥ | āśuśu-
<lb/>kṣaṇiragniḥ | <hi rend="bold">aśiteti |</hi> jātavedā agniḥ | āhāraparipāke tasmādrudhirā-
<lb/>dirasotpādane ca svābhāvikameva jāṭharāgneḥ sāmarthyam | kevalamāhārādhikyā-
<lb/>dyattatrāgnau māndyaṃ samutpadyate tasya bhasmakarogeṇa pratibandhaḥ kriyate | tathā
<lb/>rudhirādirasotpādane ca pratibandhaḥ kriyate | <hi rend="bold">ayatheti |</hi> arthasya śuktyāderyo-
<lb/>nyathā rajatādirūpeṇa bodhastādṛśasyāyathārthasya bodhasyotpattau na kimapi kāra-
<lb/>ṇamasti | doṣāstatra kāraṇamiti cettanna saṃbhavati | yato doṣāṇāṃ kāryotpā-
<pb n="424"/>
<lb/>danaśaktipratibandhakatvameva na tvapūrvaśattayutpādakatvam | bhasmakādīnāṃ
<lb/>yaddoṣatvaṃ tadrudhirotpādanarūpakāryapratibandhakatvādeva | yato jāṭharāgne rudhirā-
<lb/>dyutpādanaṃ svābhāvikaṃ kāryamityarthaḥ |
</p>
<p><hi rend="bold">api ceti |</hi> avidyamānepi rajate yadi rajatajñānamutpadyata iti svīkriyate
<lb/>tarhi jñānaṃ viṣayābhāvepi jāyamānatvādviṣayavyabhicāri bhavati | tathā ca
<lb/>rajatamastītyāptenoktepi tadāptajñānaṃ viṣayābhāvepi jāyamānaṃ kadācitsyāditi
<lb/>śaṅkāsaṃbhavena rajataniścayābhāvādrajatārthinaḥ pravṛttirna syāt | evaṃ sarvameva
<lb/>jñānaṃ śaṅkākalaṅkitamiti vyavahāralopaprasaṅgaḥ | loke vyavahārastu niścitajñāna-
<lb/>pūrvako'pratihato dṛśyata iti bhāvaḥ | <hi rend="bold">yadi ceti |</hi> rajatādyarthaṃ vināpi yadi
<lb/>tajjñānaṃ syāccettādṛśaṃ vyabhicārijñānaṃ kathaṃ svaviṣayībhūtapadārthāstitvaviṣayakaṃ
<lb/>viśvāsaṃ janayedityarthaḥ | tathā ca na tatrāvidyamānasya rajatasya pratyakṣajñānavi-
<lb/>ṣayatvamiti vastumātrapratyakṣaṃ rajatasmaraṇaṃ ceti jñānadvayamevāṅgīkaraṇīyaṃ na
<lb/>tu rajataviṣayakamekaṃ viśiṣṭajñānamityāśayaḥ |
</p>
<p><hi rend="bold">nanviti |</hi> viparyayo mithyājñānam | taccātra rajataviṣayakamekaṃ viśiṣṭaṃ
<lb/>pratyakṣajñānam | tanmūlaka evedaṃ rajatamityādiśabdaprayogarūpo viśiṣṭavyavahāro
<lb/>jāyate | uktamithyājñānānaṅgīkāre tu sa vyavahāro na sidhyatītyarthaḥ |
<lb/><hi rend="bold">yadyevamiti |</hi> yatra vastuta eva jñānadvayaṃ sarvasaṃmataṃ yathā śuktikāyāḥ
<pb n="425"/>
<lb/>śuktikātvena jñānaṃ tatastanmūlakaṃ rajatasmaraṇaṃ ca tatredaṃ rajatamiti viśiṣṭavya-
<lb/>vahāro na dṛśyate | jñānadvayasya tādṛśavyavahārakāraṇatvāṅgīkāre tu tatrāpi
<lb/>tathā vyavahāraḥ syādityarthaḥ | <hi rend="bold">tatredamitīti |</hi> mātrapadena śuktikāyāḥ
<lb/>śuktikātvena jñānaṃ vyāvartyate | cakṣurindriyasya doṣadūṣitatvena tena śukti-
<lb/>kāyāḥ śuktikātvenāgrahaṇāt | tathā ca śuktikāyā idamiti sāmānyarūpeṇaiva
<lb/>grahaṇam | rajatajñānaṃ tu na pratyakṣam | tadviṣayībhūtasya rajatasyāsaṃnihitatvena
<lb/>saṃprayogābhāvāt | saṃprayogo viṣayendriyasaṃnikarṣaḥ | nāpyanumitiḥ | rajatavyā-
<lb/>ptaliṅgasya tatrādarśanāt | upamityādikaṃ tu tattannimittāsaṃbhavāddūrāpetameva |
<lb/>evaṃ ca rajatajñānaṃ saṃprayogāderanubhavahetoḥ sakāśādanutpannatayā na pratyakṣādyanu-
<lb/>bhavarūpaṃ saṃbhavatīti pariśeṣātsmaraṇarūpaṃ tadityāstheyam | saṃbhavati ca tatra
<lb/>smaraṇalakṣaṇam | rajatasadṛśavastudarśanodbuddharajatasaṃskāramātrajanyatvāt | tatra
<lb/>smaraṇe tattāṃśo doṣavaśānna gṛhyate | <hi rend="bold">nanvatreti |</hi> rajatasyāsattvātkathaṃ rajatā-
<lb/>bhāso yujyata iti śaṅkā | ucyata ityādyuttaram | <hi rend="bold">viṣayīkṛtyeti |</hi> vyava-
<lb/>sthāpitamityadhyāhṛtya ktvāpratyayopapattirdraṣṭavyā | <hi rend="bold">smṛtyeti |</hi> pūrvānvayi |
<lb/>śukteḥ sakāśādvivecitaṃ rajataṃ smṛtyā na viṣayīkṛtamityarthaḥ | vivecitaṃ
<lb/>pṛthakvṛtam |
</p>
<pb n="426"/>
<p><hi rend="bold">deśabhedeneti |</hi> idamiti pratyakṣātpravṛttistādṛśapadārthābhimukhī | smaraṇā-
<lb/>jjāyamānā tu na niyamena tādṛśyeva jāyeta | kiṃ caikaikasmādapi pravṛttiprasaṅgaḥ |
<lb/><hi rend="bold">prayatneti |</hi> prayatnāyaugapadyājjñānāyaugapadyāccaikam — iti kaṇādasūtram (3 | 2 | 3) |
<lb/>anena sūtreṇaikasmiñcharīre manasa ekatvamucyate | yadyekaikasminnapi śarīre bahūni
<lb/>manāṃsi syustadā prayatnānāṃ jñānānāṃ ca yaugapadyaṃ syāt | dvābhyāmavayavābhyāṃ
<lb/>mitho viruddhaṃ prayatnadvayaṃ yugapadutpadyeta | tathā dvābhyāmindriyābhyāṃ jñānadvayaṃ
<lb/>yugapadutpadyeta | tadadarśanādekasmiñcharīra ekaṃ manaḥ sidhyatītyarthaḥ | tathā
<lb/>cātra jñānadvayasya sahāvasthānābhāvena saṃbhūya kāraṇatvaṃ na saṃbhavati | <hi rend="bold">niranta-
<lb/>rotpannayoriti |</hi> avyavadhānenotpannayorityarthaḥ | yadyekaṃ jñānaṃ prathamakṣaṇa
<lb/>utpannamaparaṃ ca dvitīyakṣaṇavyavadhānena tṛtīyakṣaṇe taduttarakṣaṇe votpannaṃ tadā
<lb/>tayoḥ sahāvasthānaṃ kathamapi na saṃbhavati | paraṃ tvavyavadhānenotpannayostṛtīya-
<lb/>kṣaṇe sahāvasthānaṃ saṃbhavati | jñānaṃ hi prathamakṣaṇa utpadyate dvitīyakṣaṇe sthīyate
<lb/>tṛtīyakṣaṇe vinaśyati | idaṃ rajatamityatra grahaṇasmaraṇātmakajñānadvayamadhya ekaṃ
<lb/>prathamakṣaṇa utpannamaparaṃ dvitīyakṣaṇa utpannam | tayoḥ saṃbhūya kāryakāritvaṃ
<lb/>tṛtīyakṣaṇe vaktuṃ śakyam | tatra prathamakṣaṇotpannaṃ vinaśyadavasthaṃ dvitīyakṣaṇotpannama-
<lb/>vinaśyadavasthamiti bodhyam | <hi rend="bold">nanu rajateti |</hi> rajatasmaraṇena pravṛttaścettādṛśa-
<lb/>smaraṇaviṣayībhūte gṛhagatamañjūṣādigate rajate pravṛttiḥ syānna tu purovartivastva-
<lb/>bhimukhī pravṛttiḥ syāditi bhāvaḥ | <hi rend="bold">svarūpata iti |</hi> saṃnihitarajatagocarajñānaṃ
<lb/>cakṣuḥsaṃnikṛṣṭasatyarajataviṣayakaṃ yathārthaṃ pratyakṣajñānam | tadyathedaṃ rajatamiti raja-
<pb n="427"/>
<lb/>tatvedaṃtayoḥ sāmānādhikaraṇyavyavahāraṃ taddvārā pravṛttiṃ ca janayati tathā
<lb/>tatsārūpyeṇaitajjñānadvayamapi tādṛśavyavahāraṃ pravṛttiṃ ca janayati | jñānadvayasya
<lb/>tatsārūpyaṃ ca bhedāgrahaṇāt | iyāṃstu viśeṣaḥ | satyarajatapratyakṣe hi rajatatvedaṃ-
<lb/>tayorvastuto mithaḥ saṃsṛṣṭatvena tayorasaṃsargo nāsti | atastajjñānamasaṃsargā-
<lb/>viṣayakam | tathā tatpratyakṣaṃ vastuta ekaṃ na tu nānetyavāntarabhedo nāstyeva |
<lb/>atastatra bhedasyāgrahaṇam | jñānadvayasthale tu vastutastayordvayorjñānayorasaṃsarga eka-
<lb/>tvābhāvādavāntarabhedaśca yadyapi vartate tathāpi doṣavaśāttadagrahaṇam | tathā hi —
<lb/>asaṃsargasya bhedasya ca grahaṇaṃ virodhasphuraṇādbhavati | virodhaśca tattedaṃtayostathā
<lb/>śuktitvarajatatvayośca | tatra pratyakṣe yadyapīdaṃtā bhāsate tathāpi tadviruddhā tattā
<lb/>doṣavaśātsmaraṇe na bhāsate | tathā smaraṇe yadyapi rajatatvaṃ viṣayībhavati tathāpi
<lb/>tadviruddhaṃ śuktitvaṃ doṣavaśātpratyakṣe na viṣayībhavati | tathā ca virodhānava-
<lb/>bhāsena svarūpato viṣayataśca vidyamānasyāpi bhedasyāgrahaṇam | tatra svarūpato
<lb/>vidyamānasya bhedasyāgrahaṇaṃ tattārūpaparokṣāṃśasya doṣavaśena smaraṇenavabhāsāt |
<lb/>viṣayato vidyamānasya bhedasyāgrahaṇaṃ tu doṣavaśena śuktyaṃśasya pratyakṣenavabhāsā-
<lb/>diti | <hi rend="bold">grahaṇasmaraṇe iti |</hi> yayormitho vidyamānopi bhedo nāvabhāsate tādṛśa-
<lb/>midaṃ grahaṇasmaraṇātmakaṃ jñānadvayaṃ rajatayathārthajñānādbhinnamapi bhedāgrahaṇasārū-
<pb n="428"/>
<lb/>pyādabhinnamiva tatkāryakāri bhavatītyarthaḥ | <hi rend="bold">agṛhīteti |</hi> na gṛhīto viveko
<lb/>mitho bhedo yenāta evāpannaṃ prāptaṃ saṃnihitarūpyajñānena rajatayathārthapratyakṣeṇa saha
<lb/>sārūpya yena tādṛśamityarthaḥ | <hi rend="bold">tayorabhāvāditi |</hi> grahaṇasattvepi smaraṇābhā-
<lb/>vāt | na hi tatra pītatvāṃśaḥ smaraṇaviṣayo bhavati | saṃskārodbodhakābhāvāt |
<lb/>tathā ca tatra pītaḥ śaṅkha iti vyavahāro na syāditi śaṅkakāśayaḥ | <hi rend="bold">agṛhīta-
<lb/>vivekayoriti |</hi> yadyapyatra grahaṇasmaraṇātmakaṃ jñānadvayaṃ nāsti tathāpi vyavahāra-
<lb/>prayojakaṃ jñānadvayaṃ grahaṇātmakamevātra vartate | pīta ityeka pratyakṣam | śaṅkha
<lb/>ityaparaṃ pratyakṣam | grahaṇātmakajñānadvaye cāsminvastuto vidyamānasya mitho'saṃ-
<lb/>sargasya bhedasya ca doṣavaśādanavabhāsaḥ | pītaḥ śaṅkha iti dhīśca pittadoṣeṇa
<lb/>jāyate | pittaṃ ca pītarūpaviśiṣṭa sūkṣmaṃ dravyaṃ nayanaraśminiṣṭham | raśmayaśca
<lb/>śaṅkhena saṃbaddhāḥ | tatra ca doṣavaśena pittasya dravyasya na grahaṇam | tadgataṃ pītarūpaṃ
<lb/>kevalaṃ gṛhyate | śaṅkhapratyakṣe ca doṣavaśena śvetarūpasya na grahaṇam | tadāśrayaḥ
<lb/>śaṅkhaḥ kevalaṃ gṛhyate | ataśca samīcīnasaṃsargajñānena sarūpametajjñānadvayaṃ bhavati |
<lb/>suvarṇādau vastuto vidyamānasya pītaguṇasaṃbandhasya jñānaṃ samīcīnasaṃsargajñānam |
<lb/>tena sahāsya pratyakṣajñānadvayasyāsaṃsargānavabhāsarūpasādharmyācca tatrevātrāpi pīta
<lb/>iti vyavahāra iti bhāvaḥ | <hi rend="bold">tapanīyaṃ</hi> suvarṇam | <hi rend="bold">availakṣaṇyaṃ</hi> sārūpyam |
<pb n="429"/>
<lb/><hi rend="bold">prathate |</hi> avabhāsate | <hi rend="bold">guṇa iti |</hi> guṇasya svāśrayadravyāpekṣā | dravyasya
<lb/>svāśritaguṇāpekṣā | tathā ca yatra dravyaṃ guṇaścetyetadubhayamavabhāsate tatra tadu-
<lb/>bhayasya vastuto mitho'saṃbandhepi tamasaṃbandhaṃ tadubhayabuddhirna viṣayīkarotītyarthaḥ |
<lb/><hi rend="bold">satyeti |</hi> satyasya pītasyāvabhāsaḥ suvarṇādau draṣṭavyaḥ |
</p>
<p><hi rend="bold">kathamiti |</hi> niṣedhasya prāptipūrvakatvaniyamādityāśayaḥ | kaladhautaṃ rajatam |
<lb/><hi rend="bold">bhedāgraheti |</hi> tathā ca nedaṃ rajatavyavahārārhamityabhiprāyeṇa nedaṃ rajatamiti
<lb/>vyapadiśyate | rajataniṣedhāṅgīkārepi tanmūlako rajatavyavahāraniṣedho bhavatyeva |
<lb/>tathā cātrobhayābhyupeto rajatavyavahāraniṣedha eva nedaṃ rajatamityasyārtho lāgha-
<lb/>vātsvīkāryaḥ | kimatrātiriktarajataniṣedhakalpanayeti | <hi rend="bold">mithyābhāva iti |</hi>
<lb/>mithyābhāvo mithyātvam | bhrama iti yāvat | ayaṃ bhāvaḥ — idamityanubhavarūpaṃ
<lb/>vijñānaṃ pramāṇameva | bhrāntirūpatā cātra smaraṇarūpasyaiva | anubhavajanyavyavahāra-
<lb/>tulyavyavahārapravartakatvepi vyavahārakāle visaṃvādakatvāt | tajjanyapravṛtterniṣpha-
<lb/>latvācca | yepi caikamidaṃ vijñānaṃ mithyābhūtamiti manyante tepi bādhakapratyayā-
<lb/>dhīnaṃ mithyātvamabhyupagacchanto nedamaṃśasya mithyābhāvaṃ vaditumīśate | tatra
<lb/>bādhakābhāvāt | bādhakapratyayadaśāyāmapīdamaṃśasyānuvṛtteriti |
</p>
<pb n="430"/>
<p><hi rend="bold">bhāvavyatirekeṇeti |</hi> prāgupapāditametadrāmānujadarśane (da. 4 paṃ. 57) |
<lb/><hi rend="bold">evam |</hi> abhāvānaṅgīkāre | <hi rend="bold">aparathā |</hi> ālambanaṃ vinaiva pratyayo jāyata
<lb/>ityaṅgīkāre | māhābhāniko mādhyamiko bauddhaḥ | sa hi śūnyavādī kṛtsnaṃ vyava-
<lb/>hāraṃ nirālambanamevāṅgīkaroti | <hi rend="bold">abhāvasyeti |</hi> bhūtale ghaṭo nāstīti
<lb/>ghaṭābhāvajñānaṃ bhūtalasya dharmiṇo ghaṭasya pratiyoginaśca jñāne satyeva bhavati |
<lb/>ato'bhāvanāmakasvatantrapadārthāṅgīkārepi dharmipratiyoginorjñānamāvaśyakameva
<lb/>bhavati | tathā ca dharmikalpanāto varaṃ dharmakalpaneti nyāyānusāreṇābhāvo nāma
<lb/>kaścanādhikaraṇasya dharmaviśeṣa ityāsthīyate | sa ca kevalabhūtalatvarūpaḥ | tanaiva
<lb/>ca ghaṭo nāstīti vyavahāra upapadyata iti bhāvaḥ | kevalabhūtalajñānaṃ ca ghaṭādeḥ
<lb/>pratiyogino'darśanādbhavati | tacca pratiyogino'darśanaṃ pratiyogismaraṇena saha-
<lb/>kṛtamityanyadetat | <hi rend="bold">amṛteti |</hi> śālikanāthamiśraviracitāyāṃ prakaraṇapañcikāyāṃ
<lb/>ṣaṣṭhaṃ prakaraṇamamṛtakalānāmakam | <hi rend="bold">atrocyata iti |</hi> bhūtalādina iti vastuna
<lb/>ityasya viśeṣaṇam | ikoci vibhaktau (pā. sū. 7 | 1 | 73) iti sūtreṇa numā-
<lb/>gamaḥ | tṛtīyādiṣu0 (pā. sū. 7 | 1 | 74) iti puṃvadbhāvastu na kṛtaḥ | vaika-
<lb/>lpikatvāt | bhūtalādivastuno jñānaṃ dviprakārakam | ekaṃ saṃsṛṣṭaviṣayakaṃ ghaṭava-
<lb/>dbhūtalamiti | aparaṃ ca tadaviṣayakaṃ bhūtalamātrajñānam | tadapi dvividhaṃ ghaṭādya-
<pb n="431"/>
<lb/>darśanasahakṛtaṃ taddarśanakālikaṃ ca | tatrādyaṃ ghaṭādismaraṇasahakṛtaṃ yadā jāyate
<lb/>tadā tādṛśabhūtalasvarūpa evābhāva ityarthaḥ | <hi rend="bold">ata eveti |</hi> śālikanāthamiśra-
<lb/>viracitāyāṃ prakaraṇapañcikāyāṃ pramāṇapārāyaṇanāmakaṃ pañcamaṃ prakaraṇam | tatra
<lb/>pratyakṣānumānopamānaśabdārthāpattirūpāṇi pañcaiva pramāṇānyuktāni | ṣaṣṭhamanupala-
<lb/>bdhināmakaṃ pramāṇaṃ mīmāṃsakaikadeśibhirbhāṭṭaiḥ svīkṛtamapi prābhākaramatānusāri-
<lb/>bhirasvīkṛtatvānnoktam | taddhyabhāvamātraṃ gṛhṇāti na kadāpi bhāvam | yadi ca
<lb/>bhāvādatirikto'bhāvo nāma padārtha eva nāsti tarhi kimarthaṃ tadgrahaṇārthaṃ pramāṇā-
<lb/>pekṣeti bhāvaḥ | <hi rend="bold">nanvevamiti |</hi> evakāraścakāra itivannaśabdātkārapratyayaḥ |
<lb/>na — ityavyayasya vācyārthābhāvādvaiyarthyam | nañityavyayaṃ svarādigaṇe pāṇininā
<lb/>paṭhyate | nañ (pā. sū. 2 | 2 | 6) ityanuśāsanena tasyottarapadena saha tatpuruṣo
<lb/>vidhīyate | sa ca virudhyate | tasyānarthakatvenottarapadārthena saha tasyānvayāsaṃbha-
<lb/>vāt | <hi rend="bold">vārtam |</hi> phalgu | <hi rend="bold">ekonapañcāśaditi |</hi> svarāḥ ṣoḍaśa | kakārādayo
<lb/>makāraparyantāḥ pañcaviṃśatiḥ | yakārādayaścāṣṭau | saṃkalitā ekonapañcāśat |
<lb/>abhāvārthatvādarśanenetyanena vyāptiḥ sūcitā | tathā ca prayogaḥ — navarṇo nābhāvā-
<lb/>rthako varṇatvādakārādivarṇavaditi | <hi rend="bold">uktayā rītyeti |</hi> idaṃ rajatamiti grahaṇa-
<lb/>smaraṇātmakasya jñānadvayasya satyatvepi visaṃvādipravṛttijanakatvena bhramatvaprasiddhiḥ |
<lb/>rajatavyavahāraniṣedhābhiprāyeṇa nedaṃ rajatamiti bādhasya ca prasiddhiḥ | <hi rend="bold">vivādā-
<lb/>dhyāsitā iti |</hi> yathārthā ayathārthā vetyevaṃ vādagrastā idaṃ rajatamityādayaḥ
<lb/>pratyayā ityarthaḥ | anena saṃdigdhasādhyavattvarūpapakṣalakṣaṇamatrānugatamiti sūcitam |
</p>
<pb n="432"/>
<p>athāyathārthajñānaṃ nāstyevetyevaṃ mīmāṃsakamataṃ dūṣayati — <hi rend="bold">tadapara iti | na
<lb/>ca rajatamiti |</hi> vastuto rajatasyāsattve vidyamānaṃ śuktikāśakalamidaṃtvena
<lb/>jñātamapi rajatārthinaḥ samīhitavastusvarūpaṃ tatsādhanasvarūpaṃ vānubhāvayituṃ na
<lb/>śaknotītyarthaḥ | <hi rend="bold">tasyānubhaveti |</hi> smaraṇaṃ hyanubhavānusāri | tathā cāyaṃ yasmi-
<lb/>ndeśe pūrvaṃ rajatamanvabhūttaddeśābhimukhameva tādṛśānubhavajanyasmaraṇenāyaṃ pravarteta
<lb/>na tu purovartiśuktikābhimukhameveti bhāvaḥ | <hi rend="bold">grahaṇeti |</hi> grahaṇamūlako hi
<lb/>cetanasya vyavahāraḥ kathamagrahaṇamātrādbhavediti bhāvaḥ | <hi rend="bold">na vayamiti |</hi> kevala-
<lb/>syedamiti grahaṇasya kevalasya rajatasmaraṇasya vā na vyavahārakāraṇatvamucyate kiṃ
<lb/>tu tādṛśajñānadvayasya prāptayathārtharajatajñānasādṛśyasyeti na doṣa ityāśayaḥ |
<lb/><hi rend="bold">samīcīnarajateti |</hi> jñānadvayasya satyarajatajñānasādṛśyaṃ pravṛttikāraṇamiti
<lb/>yanmīmāṃsakairuktaṃ tajjñāyamānameva pravṛtteḥ kāraṇamatha vā vastutaḥ saditi vikalpaḥ |
<lb/>jñāyamānameva sādṛśyaṃ kāraṇamiti pakṣopi punarvikalpyate | jñānasya dvaividhyāt |
<lb/>yena dharmeṇa sādṛśyamabhimataṃ taddharmāpekṣayā sādṛśyaṃ nātiriktaṃ kiṃ tu tādṛśa-
<lb/>dharmāparaparyāyameveti vaiśeṣikādayaḥ | sa ca dharmomukasyopameyasyāmukenopa-
<lb/>mānena sahāmukaḥ samāna iti kadācidviśeṣākāreṇa jñāyate | kadācittu sāmā-
<lb/>nyarūpeṇāmukaniṣṭhoyaṃ dharma iti | atra ca bhedāgrahaḥ samāno dharmaḥ | tathā ca
<lb/>yathā satyarajatajñāne bhedo na gṛhyate tathā jñānadvaye bhedo na gṛhyata — ityākārakaṃ
<lb/>bhedāgrahajñānaṃ pravṛtterjanakamatha vā avayordvayorjñānayormitho bhedo na gṛhyate — ityā-
<pb n="433"/>
<lb/>kārakamiti vikalpaḥ phalitaḥ | <hi rend="bold">vyāhatatvāditi |</hi> idamuttaramādyapakṣepi
<lb/>saṃbhavati | <hi rend="bold">sattāmātreṇeti |</hi> yathendriyaṃ svayamajñātamapi jñānakāraṇaṃ bhavati
<lb/>yathā vā saṃnihitogniḥ svayamajñātopi dāhakāraṇaṃ bhavati tathānayordvayorgrahaṇa-
<lb/>smaraṇātmakajñānayorvastuto vidyamāno bhedāgrahaḥ svayamajñātopi vyavahāra-
<lb/>kāraṇaṃ pravṛttikāraṇaṃ ca bhavati | evameva ca mīmāṃsakairaṅgīkṛtam | tadāha —
<lb/><hi rend="bold">evameveti | kimayamiti |</hi> bhedāgraho hi śuktau rajatasvarūpāropasya kāraṇam |
<lb/>sa cāropo vyavahārādikāraṇam | tathā cāropadvārā bhedāgraho vyavahārādikāra-
<lb/>ṇamiti svīkriyate | atha vā rajatasvarūpamanāropya bhedāgrahaḥ svayameva vyava-
<lb/>hārādikāraṇamiti svīkriyata iti vikalpaḥ | <hi rend="bold">viśiṣṭeti |</hi> yathā puruṣe daṇḍa-
<lb/>vaiśiṣṭyaṃ jñātvaivāyaṃ daṇḍīti vyavahāro bhavati na tvanyathā tathā purovartipadārthe
<lb/>rajatatvavaiśiṣṭyaṃ jñātvaivedaṃ rajatamiti vyavahāraḥ syānna tvajñānena | ajñānaṃ cātra
<lb/>bhedajñānābhāvaḥ | yadi sa eva kāraṇaṃ syāttarhi purovartipadārthasaṃnikarṣātprāgapi
<lb/>tasya sulabhatvātkuto na tādṛśavyavahāro na vā pravṛttiḥ | tasmājjñānaviśeṣasyaiva
<lb/>cetanavyavahārakāraṇatvamaṅgīkāryam |
</p>
<p>atha śuktau rajatavyavahāro nāropapūrvakaḥ kiṃ tu jñānadvayasya mitho bhinnatvena
<lb/>yadagrahaṇaṃ tadrūpājñānapūrvakaḥ — iti mīmāṃsakasiddhāntasiddhārthānusāreṇāśaṅkate —
<lb/><hi rend="bold">nanvayamiti |</hi> ayaṃ vyavahāro nājñānapūrvaka iti — ityetadabhisaṃdhāvanveti |
<pb n="434"/>
<lb/>śaṅkakaścāyamanākalitaparābhisaṃdhiḥ | āropāvaśyakatvasādhakonupadameva vakṣya-
<lb/>māṇo vedāntināṃ gūḍhābhiprāyonena na jñāyate | anyathā śaṅkaiva nodayamāsādayet |
<lb/><hi rend="bold">idamartheti |</hi> idamarthenābhisaṃbhinno yo graha idamityaparokṣānubhavastasmādviviktaṃ
<lb/>bhinnamapi rajatasmaraṇameva pravṛttikāraṇamiti vaktavyam | iṣṭavastujñāne pravṛttistada-
<lb/>bhāve netyanvayavyatirekābhyāṃ rajatajñānamevātra pravṛttikāraṇamityarthasyāvaśyamaṅgīka-
<lb/>rtavyatvāt | paraṃ tu smaraṇātmakaṃ rajatajñānamatra pravṛttikāraṇamiti vaktuṃ na śakyate |
<lb/>jñānecchayoḥ samānaviṣayatvepīcchāpravṛttyoḥ samānaviṣayatvabhaṅgāpatteḥ | icchā-
<lb/>viṣayībhūtaṃ hi rajatam | na tatpravṛttiviṣayībhūtam | pravṛtteridamarthābhimukhatvāt |
<lb/>tathā cātra yadamimukhapravṛttistadeva jñāna icchāyāṃ ca viṣayībhūtamiti kenāpi
<lb/>prakāreṇopapādanīyameva | tacca pravṛttiviṣayībhūta idamartha icchāviṣayībhūtaraja-
<lb/>tāropamantareṇa na sidhyatīti bhāvaḥ | <hi rend="bold">tadiccheti |</hi> tacchabdenedaṃkā-
<lb/>rāspadaṃ vastu parāmṛśyate | <hi rend="bold">yadīti |</hi> purovarti vastu rajatabhinnamiti na gṛhyate
<lb/>ataḥ pravṛttiḥ — iti yadi mīmāṃsakairucyate tarhi teṣāmeva matānusāreṇa puro-
<lb/>vartti vastu rajatamiti na gṛhyate ato na pravṛttiḥ — ityapi vaktuṃ śakyate | pravṛ-
<lb/>ttyabhāva evopekṣā | tathā ca purovartivastuni rajatabhedasyājñānaṃ rajatābheda-
<lb/>syājñānaṃ ceti dvayaṃ yugapadvartamānaṃ svasvakāryaṃ kuryāccedyugapadeva kuryāt | paraṃ tu
<lb/>pravṛttistadabhāvaśceti kāryadvayaṃ yugapanna saṃbhavatīti dolāyamānatā syānna tu
<lb/>niyamena tadupādānārthaṃ dṛśyamānā pravṛttiḥ kathamapyupapadyate atastadupapattaye
<pb n="435"/>
<lb/>purovartini rajatāropovaśyaṃ svīkāryo bhavati | <hi rend="bold">tadanumāyeti |</hi> tathā ca
<lb/>prayogaḥ — purovartipadārtha upakārahetū rajatatvātpūrvānubhūtarajatavat | pakṣe hetoḥ
<lb/>sattvaṃ cātrāropaṃ vinā durlabhamiti bhedāgrahaḥ samāropotpādanakrameṇa vyavahāra-
<lb/>hetuḥ — ityevaṃ pūrvoktaḥ (da. 16 paṃ. 510) prathamaḥ pakṣa eva yuktaḥ |
</p>
<p><hi rend="bold">taṭastheti |</hi> pūrvānubhūtamanāropitaṃ rajataṃ taṭastham | tasya smaraṇenāropaṃ
<lb/>vināpi hetorjñānamastyevetyanumānaṃ sulabhamiti śaṅkakāśayaḥ | <hi rend="bold">pakṣadharmatvā-
<lb/>bhāvāditi |</hi> śaṅkakenāropānaṅgīkārādrajatatvasya hetoḥ pakṣabhūtedamarthāvṛtti-
<lb/>tvāt | <hi rend="bold">jñāteti |</hi> liṅgaṃ sādhanaṃ dhūmādikam | tajjñāpakamasyāstīti liṅgi
<lb/>sādhyamagnyādikam | dhūmāgnyorvyāptirgṛhītā yena tādṛśasya puruṣasya dhūmaviśi-
<lb/>ṣṭaparvataikadeśabhūtadhūmadarśanādagniviśiṣṭaparvataikadeśabhūtasyāgneryajjñānaṃ jāyate tada-
<lb/>numānamityarthaḥ | <hi rend="bold">sa eṣa iti |</hi> gamyo jñāpyaḥ sādhyabhūtorthaḥ | gamako jñā-
<lb/>pako hetuḥ | parvatagategnau sādhye yo dhūmādistajjñāpaka iṣyate sa eṣa ubhayātmā
<lb/>vyāptiviśiṣṭaḥ pakṣaniṣṭhaścetyevaṃ svarūpadvayākrānto bhavati | yadi vyāptiviśi-
<lb/>ṣṭopi na pakṣaniṣṭho yadi vā pakṣaniṣṭhopi na vyāptiviśiṣṭa ityevamekamapi
<lb/>svarūpamasiddhaṃ cettena jñāpyaṃ na sidhyatītyataḥ sa hetutvenābhimato dhūmādirna
<lb/>bodhako bhavatītyarthaḥ | <hi rend="bold">bhavatpakṣepi |</hi> śuktau rajatatvāropa iti pakṣepi | <hi rend="bold">yakṣeti |</hi>
<pb n="436"/>
<lb/>purovasthita idamarthe sādhyamupakārahetutvaṃ na vastuto vidyate kiṃ tu kiṃcitkāla-
<lb/>paryantamavabhāsata ityapāramārthikam | tādṛśāpāramārthikasādhyasyānumāpakaṃ
<lb/>liṅgaṃ rajatatvamapāramārthikaṃ cetkā hāniriti bhāvaḥ | <hi rend="bold">purovartiviṣayamiti |</hi>
<lb/>bahuvrīhiḥ | anenānumānena rajataviṣayakajñānasya purovartiviṣayakatve sādhite-
<lb/>rthādeva rajatapurovartinostādātmyaṃ siddham | evaṃ dvitīyenānumānena śuktiśaka-
<lb/>lasya rajataviṣayakajñānaviṣayatve sādhiterthādeva śuktiśakalarajatayostādātmyaṃ
<lb/>siddham | dvividhamapyetattādātmyamāropeṇaivopapādanīyaṃ bhavatītyāropaḥ sidhyati |
<lb/><hi rend="bold">rajatapadeti |</hi> idaṃ rajatamityatra rajatapadasamānādhikaraṇaṃ yatpadāntaramidamiti
<lb/>tadvācyatvaṃ śuktiśakalasyetyarthaḥ |
</p>
<p><hi rend="bold">tatra kimiti |</hi> purovartipadārthamavalambya rajatamiti pratītirbhavatīti
<lb/>nikhilaprekṣāvadanubhavasiddham | evaṃ satyapi anubhavavirodha iti vadato yadī-
<lb/>tthamāśayaḥ — purovartipadārthaḥ śuktikātvena rajatapratīteravalambanaṃ bhavatīti matvā-
<lb/>nubhavavirodha ucyate iti tarhi naivedṛśonubhavavirodho vaktavyaḥ | purovarti-
<lb/>padārthaḥ śuktikātvena rajatapratīteravalambanamityasyārthasyāsmābhiranaṅgīkārāt |
<lb/>atha purovartipadārtha idaṃtvena rajatapratīteravalambanaṃ bhavatīti matvānubhavavirodha
<lb/>ucyate — ityāśayastarhyeṣā anubhavavirodha — iti tvaduktirevānubhavaviruddhā | īdṛśo
<lb/>hi prekṣāvatāmanubhavaḥ — dūṣitalocanasya purovartidravyasaṃyogādidamākārā cāka-
<lb/>cikyākārā cāntaḥkaraṇavṛttirudeti | śuktitvaprakārikā tu naivāntaḥkaraṇavṛ-
<lb/>ttirudeti | tathā ca śuktitvaprakārakāntaḥkaraṇavṛttyabhāvarūpā yā cāvidyā saiva
<lb/>cākacikyādisādṛśyasaṃdarśanasamudbodhitarajatasaṃskārasahitā doṣasamavahitā ca
<lb/>rajatarūpārthākāreṇa rajatajñānābhāsākāreṇa ca pariṇamate | ayameva krameṇā-
<pb n="437"/>
<lb/>rthādhyāso jñānādhyāsaścocyata iti | tatra jñānādhyāsorthādhyāsāvinābhūtatvānna
<lb/>pṛthak sādhanīyo bhavatītyanyat | <hi rend="bold">idaṃteti |</hi> idaṃtāniyataḥ purovartī | tādṛśo
<lb/>deśodhikaraṇaṃ yasyetyarthaḥ |
</p>
<p><hi rend="bold">dāvadagdheti |</hi> prāguktam (da. 16 paṃ. 368) | <hi rend="bold">nivṛttiprasaṅgāditi |</hi>
<lb/>tathā ca pariṇāmaviśeṣeṇa svābhāvikadharmasya na hāniriti vetrabījasya viparīta-
<lb/>kāryakāritvaṃ siddham | <hi rend="bold">anuvṛttayoriti |</hi> pākena rakte ghaṭe pūrvavadeva ghaṭavi-
<lb/>ṣayakaṃ jñānamanuvartate ghaṭoyamiti prayogaśca pūrvavadbhavati | <hi rend="bold">mandeti |</hi> bhuktamannaṃ
<lb/>hi jāṭharāgninā śanaiḥ pacyate naikapade | tathā bahu bhuktamannaṃ na pacyate kiṃ tu
<lb/>parimitam | <hi rend="bold">sarveṣāmiti |</hi> bhasmakarogarahitānāmapītyarthaḥ | mīmāṃsakasya
<lb/>svamatavirodhaṃ darśayati — kiṃ <hi rend="bold">ceti |</hi> purovartivastupratyakṣaṃ rajatasmaraṇaṃ ceti
<lb/>jñānadvayaṃ satyameva | tatra doṣavaśādekajñānajanya iva jāyamāna idaṃ rajatamiti
<lb/>vyavahārastvasatya — iti hi tava matam | tathā ca yathārthavyavahāraviparītā-
<pb n="438"/>
<lb/>yathārthavyavahārarūpakāryakāritvaṃ doṣasya tavāvarjanīyaṃ bhavati | <hi rend="bold">anumānasyeti |</hi>
<lb/>vivādādhyāsitāḥ pratyayā yathārthāḥ pratyayatvāddaṇḍīti pratyayavadityevaṃ pūrvapakṣiṇā
<lb/>prāk pradarśitasyetyarthaḥ (da. 16 paṃ. 488) | <hi rend="bold">kālātyayāpadiṣṭatā |</hi>
<lb/>bādhitatvam (prāgdṛśyam pṛ. 240 paṃ. 11) | <hi rend="bold">kṛṣṇavartmeti |</hi> kṛṣṇava-
<lb/>rtmāgniḥ | barhiḥ śuṣmā kṛṣṇavartmā (ama. ko. 1 | 1 | 57) ityamaraḥ | kṛṣṇaṃ
<lb/>kṛṣṇavarṇaṃ vartma mārgo yasya | sūkṣmarūpeṇa dhūmābhyantaragāmitvāt | agniranuṣṇo
<lb/>dravyatvājjalavadityanumānaṃ yathā pratyakṣabādhitaṃ bhavati tathā tvaduktamanumānameta-
<lb/>dityarthaḥ |
</p>
<p><hi rend="bold">saṃvidāmiti |</hi> viṣayasyāyathārthatvepi tajjñānamaṅgīkurvadbhirasmābhirjñāne viṣa-
<lb/>yavyabhicāraḥ svīkṛtaḥ | tvayā tu vyavahārasyāyathārthatvepi tatprayojakatvaṃ jñāna-
<lb/>syāṅgīkurvatā jñāne vyavahāravyabhicāraḥ svīkṛtaḥ | tathā cāviśvāsaprasaṅgarūpo
<lb/>doṣo mameva tavāpi | yadi tu kaścitpūgīphalabhakṣaṇena sadyo mṛta iti na sarvaiḥ
<lb/>pūgīphalaṃ parihriyate | ataḥ kvācitkaṃ vyabhicāraṃ dṛṣṭvā tacchaṅkayā na sarvatra pravṛ-
<lb/>ttirucchidyate — iti brūṣe cettulyaṃ mamāpi | <hi rend="bold">tautātiteti |</hi> vedavihitāyāṃ
<lb/>putrakāmeṣṭau kṛtāyāmapi kvacitputrānutpattidarśanena phalavyabhicārāttadbodhakavidhera-
<lb/>prāmāṇyamiti cārvākamatānusāreṇāśaṅkyāpūrvārthabodhakatvena vidheḥ svataḥ prāmāṇyaṃ
<lb/>na phalavyabhicāreṇeti hi tatra pratipāditam |
</p>
<pb n="439"/>
<p><hi rend="bold">nanviti |</hi> mādhyamikāḥ śūnyavādino bauddhāḥ | teṣāṃ mataṃ prāguktam (da. 2
<lb/>paṃ. 159) | teṣāṃ mate hi sarvaṃ śūnyameveti śuktirapi vastutotra nāstyeva |
<lb/>tathā cāsadeva rajatabhramasyālambanamityāśayaḥ | <hi rend="bold">nanu vijñānamiti |</hi> śūnya-
<lb/>vādināṃ mādhyamikānāmayamāśayaḥ — asatprakāśanaśaktimatī vāsanā svayama-
<lb/>satyapi satīva prakāśitā bhavati | prakāśaścāyamanādiḥ | tathāvidhā ca sā
<lb/>asadeva vijñānaṃ sadiva prakāśayati | tatra svasadṛśīmasatprakāśanaśaktiṃ ca prakā-
<lb/>śayati | vijñānasyāsatprakāśanasvabhāvaśca svapnadṛṣṭāntena siddho bhavati | vāsa-
<lb/>nādisvakāraṇasāmarthyāsādito dṛṣṭāntasiddhaśca svabhāvaviśeṣo yasyeti vigrahaḥ |
<lb/>asatprakāśanaśaktirevāvidyāśabdena saṃvṛtiśabdena cocyate | <hi rend="bold">śakyasyeti |</hi>
<lb/>asatprakāśanaśaktimadvijñānaṃ śaktam | tena svaśaktyā prakāśitaṃ ghaṭādyarthajātaṃ
<lb/>śakyam | tacca kiṃ vijñānasya kāryaṃ jñāpyaṃ vā | kāryaṃ janyam | yathā daṇḍā-
<lb/>derghaṭādi | jñāpyaṃ janyajñānaviṣayam | yathā dīpāderghaṭādi | <hi rend="bold">asata iti |</hi>
<lb/>sarvaśūnyavādino mādhyamikasya mate vijñānasyāpyasattvena tasya ghaṭādikāraṇa-
<lb/>tvānupapatteḥ | <hi rend="bold">śakyasyeti |</hi> śakyasya ghaṭāderarthajātasya jñāpyatve hi tajjñā-
<lb/>pakatvaṃ vijñānasyārthādeva samāyātam | jñāpakasya ca jñāpyena saha saṃbandho
<lb/>na sākṣāt | kiṃ tu svajanyajñānadvāraiva | yathā jñāpakaṃ dīpādikaṃ ghaṭādijñāna-
<lb/>janakaṃ bhavati | tadvadatra jñāpakaṃ vijñānaṃ ghaṭādijñānajanakamiti vaktavyam |
<lb/>tādṛśavijñānajanyaṃ vijñānādanyaddhaṭādiviṣayakaṃ dvitīyaṃ jñānaṃ nopalabhyate |
<lb/>upalabhyata iti vaiyātyena brūṣe cettādṛśadvitīyajñānasya śakyaṃ ghaṭādyarthajātaṃ na
<lb/>kāryam | uktanyāyāt | kiṃ tu jñāpyameveti tādṛśasya svīkṛtasya dvitīyajñānasya
<lb/>ghaṭādijñāpakatvamarthādeva samāyātam | jñāpakaṃ ca jñānajanakameveti punaranyaddvi-
<pb n="440"/>
<lb/>tīyajñānajanyaṃ tṛtīyaṃ jñānamaṅgīkāryaṃ syāt | tasyāpi punaḥ pūrvoktarītyā jñāpaka-
<lb/>tvāttajjanyaṃ caturthaṃ jñānaṃ svīkāryaṃ syādityevamanavasthāprasaṅga ityāśayaḥ | śaṅkate —
<lb/><hi rend="bold">atheti |</hi> asato ghaṭāderupādānakāraṇatvenāmimataṃ vijñānameva ca ghaṭāderjñā-
<lb/>pakamāsthīyata iti nānavasthādoṣa iti śaṅkakāśayaḥ | śaṅkakaścāyaṃ na sarvathā
<lb/>sarvaśūnyavādimādhyamikamatānurodhī | vijñānasya sadrūpatvāṅgīkārāt | nāpi
<lb/>vijñānavādiyogācāramatānurodhī | bāhyasya ghaṭāderjñānasvarūpatvānaṅgīkārāt |
<lb/>atosyārdhajaratīyatvam | ata eva devānāṃpriya ityuktam | <hi rend="bold">sadasatoḥ |</hi>
<lb/>vijñānaghaṭādyoḥ | tatrādau tāvatsadasatorvijñānaghaṭādyorupādānopādeyabhāva
<lb/>eva na saṃbhavati | kvāpyadarśanāt | jñāpyajñāpakabhāvopi na tayoḥ saṃbhavati |
<lb/>tathā hi — vijñānaṃ kiṃ ghaṭādinirūpakatvāddhaṭāderjñāpakaṃ bhavatyatha vā ghaṭādyavinābhā-
<lb/>vitvāt | nirūpakatvācceddhaṭādervijñānanirūpyatvaṃ vaktavyam | nirūpyaṃ ca nirūpake-
<lb/>ṇopakṛtameva nirūpyaṃ bhavati | nirūpakeṇa yatra kaścidatiśaya ādhīyate tādṛśa-
<lb/>miti yāvat | atiśayādhānaṃ cāsadvastuni na saṃbhavati | asata āśrayatvāyo-
<lb/>gāt | tathā vijñānaṃ vyāptibalādapi na ghaṭādijñāpakaṃ bhavati | vyāptigrāhaka-
<lb/>pramāṇābhāvāt | anukūlatarkabalāddhi vyāptirniścīyate | anukūlatarkaśca kārya-
<lb/>kāraṇabhāvamūlakaḥ sāmānyaviśeṣabhāvamūlakaśca | dvividhopyatra na saṃbhavatīti
<lb/>bhāvaḥ | <hi rend="bold">tadutpattilakṣaṇasyeti |</hi> idaṃ prāgupapāditam (da. 2 paṃ. 2) |
<lb/><hi rend="bold">āropyamāṇaṃ nāsaditi |</hi> sadeva hyanyatrāropyate nāsat | śaśe śṛṅgasyāropo
<lb/>bhavet | śṛṅgasyānyatra sattvāt | na tu śaśaśṛṅgasyānyatrāropaḥ | tasya kvāpi sattvā-
<lb/>bhāvāt |
</p>
<pb n="441"/>
<p><hi rend="bold">anyathātvaṃ tviti |</hi> yathā jalenubhūyamānopyuṣṇasparśo na jalasya kiṃ tva-
<lb/>gnerityāsthīyate | anvayavyatirekābhyāṃ jale śaityasyāgnāvuṣṇatvasya ca siddhatvāt |
<lb/>yatra ca naitādṛśaṃ kiṃcidbādhakaṃ tatrānubhavānusāreṇaiva vastu niścetavyaṃ bhavati |
<lb/>nedaṃ rajatamityatra nañarthasya niṣedhasya saṃnihitedamarthena saṃbandho na rajatena |
<lb/>rajatamuddiśyedaṃtā niṣidhyata ityarthaḥ | rajatamastyeva paraṃ tu tannedamityukte bahi-
<lb/>rdṛśyamānatve niṣiddherthādeva rajatasyāntaratvaṃ sidhyatīti śaṅkakasyābhimānaḥ |
<lb/><hi rend="bold">na cedaṃtayeti |</hi> idaṃtayā niṣedhe hyanidaṃtayā rajatasya sthitiḥ sidhyatīti
<lb/>satyam | anidaṃtā ca saṃnihitasyābahirbhūtasyeva bahirbhūtasyāsaṃnihitasyāpi
<lb/>saṃbhavati | tādṛśaṃ ca gṛhāntargatamañjūṣādisthamastyeveti kathaṃ tadrajatamāntara-
<lb/>meveti niścīyata ityarthaḥ | <hi rend="bold">vyavahiteti |</hi> vyavahitamasaṃnihitam | aparo-
<lb/>kṣatvaṃ pratyakṣatvam | nedaṃ rajatamityatredaṃtaiva niṣidhyate na tu pratyakṣatvamapi |
<lb/>tathā ca niṣedhabalādanyatra satyatayā kalpyamānaṃ pratyakṣayogyameva svīkāryam |
<lb/>tādṛśaṃ cāntarameva tatra sidhyati | āntarasya ca sukhādivatpratyakṣatvaṃ na hīyate |
<lb/>ayamapyabhimāna eva | <hi rend="bold">saṃprayogamiti |</hi> saṃprayogo bahirindriyasaṃnikarṣaḥ |
<lb/><hi rend="bold">nedamiti |</hi> nedaṃ rajatamiti bādhakajñānaṃ bādhakovabodhaḥ | tacca rajatabheda-
<lb/>mātraviṣayakaṃ na tu rajatasya jñānasvarūpatvaviṣayakam | tathaivānubhavāt |
<lb/>dvitīyamāśaṅkate — <hi rend="bold">nedamiti | vārtam |</hi> phalgu | <hi rend="bold">prasakteti |</hi> nedaṃ rajatami-
<pb n="442"/>
<lb/>ti bādhakajñānaṃ hi prasaktaṃ pratiṣedhati na tvaprasaktaṃ vidhatte | prasaktaṃ cātra doṣa-
<lb/>parikalpitamavabhāsamānaṃ rajatam | tasya ca pratiṣedhasya purovartipradeśa eva
<lb/>sattvātpratiṣedha upapadyate | tathā ca nāsmātpratiṣedhādārthikatvenāpyāntarasya
<lb/>rajatasya siddhirnāpyasaṃnihitasyeti bhāvaḥ | <hi rend="bold">vijñānākāratveti |</hi> yatpūrvaṃ
<lb/>rajatasya bahirindriyasaṃnikarṣaṃ vināpi pratyakṣatvarūpaṃ hetuṃ puraskṛtya vijñānā-
<lb/>kāratvaṃ sādhitaṃ tanna yuktam | bhāvarūpājñāne vyabhicāreṇa vyāpterabhāvāt |
<lb/>jagato mūlakāraṇaṃ bhāvarūpamanādyajñānamagre (da. 16 paṃ. 693) vakṣyate |
<lb/>tacca na vijñānākāram | jaganmūlakāraṇatvena bahiravasthitatvāt | tathā bahi-
<lb/>rindriyasaṃnikarṣaṃ vināpyahamajña ityevaṃ pratyakṣaṃ ca tasya bhavati | tathā ca
<lb/>vijñānākāratvarūpasādhyābhāvavati tatrājñāne bahirindriyasaṃnikarṣaṃ vināpi
<lb/>pratyakṣatvasya hetoḥ sattvena vyabhicāraḥ sidhyati |
</p>
<p>atha nedaṃ rajatamiti pratiṣedhādārthikatvenāntarasya vijñānākārasya rajatasya
<lb/>siddhirmā bhūnnāma | asaṃnihitasya tu gṛhādau vartamānasya rajatasyāsmātpratiṣedhā-
<lb/>dārthikatvena siddhirbhavatyevetyāśayenāśaṅkate — <hi rend="bold">nanvanyatheti |</hi> naiyāyikā hyanyathā
<lb/>khyātiṃ vadanti | anyathā khyātirnāmānyasyānyarūpeṇa pratītiḥ | anyarūpeṇa
<lb/>pratītiścānyasya kvacitsattva eva nātyantāsattve | atyantāsataḥ pratītiviṣayatvā-
<lb/>nupapatteḥ | tataścāsaṃnihitasya rajatasyānyatra sattvaṃ sidhyatīti tadāśayaḥ |
<lb/><hi rend="bold">vyāvartyeti |</hi> vyāvartyaḥ pratiyogī | bhāvikī pāramārthikī | viraho'bhāvaḥ |
<lb/>vastuśabdena pāramārthikaḥ padārtha ucyate | atyantāsataḥ śaśaśṛṅgāderābhāsa-
<lb/>pratipannasya śuktirajatādeśca tucchatvaṃ na tu vastutvamiti prasiddhameva | tucchasya
<lb/>ca na viśeṣyatvaṃ nāpi pratiyogitvamityanena ślokena pratipādyate | ayaṃ bhāvaḥ —
<lb/>saṃbandhasya saṃbandhinau dvau pratiyogyanuyoginau | etāveva krameṇa viśeṣaṇa-
<pb n="443"/>
<lb/>viśeṣyaśabdābhyāmucyete | ghaṭavadbhūtalamityatra ghaṭo viśeṣaṇam | bhūtalaṃ viśe-
<lb/>ṣyam | ghaṭavadityanena ca bhūtale ghaṭābhāvo vyāvartyate | vyāvartyavirodhyeva hi
<lb/>vyāvartako bhavati | ghaṭābhāvasya vyāvartako ghaṭābhāvābhāvaḥ | tatpratītiścātra
<lb/>ghaṭapadeneti ghaṭasya ghaṭābhāvābhāvasvarūpatvaṃ siddham | tathā ca vyāvartyasya ghaṭā-
<lb/>bhāvasya yo'bhāvastadvattvaṃ yadbhūtale pāramārthikaṃ saiva tatra viśeṣyatā | tathā ghaṭā-
<lb/>bhāvasya yo viraho'bhāvastatsvarūpatvaṃ yatpāramārthikasya vastunaḥ saiva tatra prati-
<lb/>yogiteti | evaṃ ca nedaṃ rajatamityatra pratiṣedhapratiyogitvaṃ pāramārthikasyaiva
<lb/>rajatasya na tvābhāsapratipannasyeti tasya deśāntare sattvaṃ sidhyati | <hi rend="bold">asata
<lb/>iti |</hi> yathā rūpaṃ na rasasaṃyuktam — ityatra rasarūpayoḥ sāmānādhikaraṇyabalātka-
<lb/>lpita eva saṃyogo niṣidhyate | anyatra rūpasaṃyogasya kvāpyadarśanāt | tathātra
<lb/>kalpanāmātrajīvitaṃ rajataṃ niṣidhyata iti bhāvaḥ |
</p>
<p><hi rend="bold">apasiddhānteti |</hi> advaitavedāntibhiḥ siddhānte jñānadvayasyāṅgīkārāt |
<lb/>taccānupadameva (da. 16 paṃ. 643) sphuṭībhaviṣyati | <hi rend="bold">śuktīdamiti |</hi>
<lb/>vastutaḥ śuktirūpo ya idamaṃśastasyendriyasaṃbaddhatvenendriyadvārā tatra gatasyāntaḥ-
<lb/>karaṇasyedamākāraḥ pariṇāmo jāyate | ayaṃ pariṇāma eva vṛttiriti jñānamiti
<lb/>cocyate | tādṛśajñāne ca na rajataṃ viṣayo bhavati | tatra vastuto rajatasyābhā-
<lb/>venendriyāsaṃnikarṣāt | asaṃnikṛṣṭasyāpi jñānaviṣayatvāṅgīkāre tu sarvajñatva-
<lb/>prasaṅgaḥ | <hi rend="bold">na ceti |</hi> cakṣuḥsaṃnikarṣātprāgidaṃ rajatamiti jñānaṃ na jāyate |
<note>16|626 — rūpātmakam <foreign xml:lang="en">for</foreign> rūpamekam <foreign xml:lang="en">D.</foreign></note>
<note>16|629 — tadapekṣāyāḥ <foreign xml:lang="en">for</foreign> tadupakṣaya <foreign xml:lang="en">D.</foreign></note>
<pb n="444"/>
<lb/>tatsaṃnikarṣottaraṃ ca jāyata ityetāvatā rajatajñānasya cakṣurindriyajanyatvamiti tu
<lb/>na vaktavyam | idamaṃśasya tatra viṣayībhāve cakṣurindriyasyopayogāt | <hi rend="bold">tatka-
<lb/>raṇatvam |</hi> idamaṃśaviṣayakapratyakṣānubhave gṛhagatamañjūṣāsthasya rajatasya viṣayī-
<lb/>kārakaraṇatvam | <hi rend="bold">svātantryeṇeti |</hi> devadattaniṣṭho vyasanādidoṣo hi devadatta-
<lb/>dvāraiva tatsaṃsṛṣṭaṃ yajñadattādikaṃ dūṣayati na tu svātantryeṇa tadasaṃsṛṣṭamapi | tathā-
<lb/>trendriyadoṣasyendriyadvāraiva kiṃcitkāryaṃ prati hetutvaṃ vācyaṃ nānyatheti bhāvaḥ |
<lb/><hi rend="bold">na hi grahaṇeti |</hi> grahaṇātmakaṃ jñānamindriyajanyam | smaraṇātmakaṃ jñānaṃ
<lb/>saṃskārajanyam | tābhyāṃ vilakṣaṇaṃ tṛtīyaṃ doṣajanyamatra kiṃcijjñānaṃ nopala-
<lb/>bhyate | <hi rend="bold">tasmāt |</hi> idamaṃśaviṣayake pratyakṣe rajatasya viṣayatayā kathamapyapraveśāt |
</p>
<p><hi rend="bold">prathamiti |</hi> doṣavaśātpurovartivastunaḥ śuktitvenāgrahaṇādantaḥkaraṇavṛtti-
<lb/>ridamākāraiva jāyate | sā ca vṛttiridaṃtvāvacchinnacaitanyābhivyaktipratibandhakaṃ
<lb/>caitanyāvaraṇaṃ dūrīkaroti | tata idaṃtāyāṃ tadgrāhakavṛttau ca caitanyaṃ pratibimbitaṃ
<lb/>sattattadrūpeṇābhivyaktaṃ bhavati | śuktyaṃśena tu caitanyasya nābhivyaktiḥ | doṣavaśena
<lb/>taccaitanyāvaraṇasyānabhibhavāt | ayaṃ cedamaṃśāvacchinnacaitanyasya śuktirūpeṇā-
<lb/>navabhāsastata eva tadākāravṛttirūpeṇānavabhāsaścāvidyā | tasyāśca krameṇedamaṃ-
<lb/>śāvacchinnaṃ caitanyamidamākāravṛttyavacchinnaṃ caitanyaṃ cāśrayaḥ | dvividhāpīyamavidyā
<lb/>doṣavaśātsaṃkṣubhnāti | tatredamaṃśāvacchinnacaitanyaniṣṭhā avidyā saṃkṣubhitā
<lb/>satī cākacikyādisādṛśyasaṃdarśanasamudbodhitarajatasaṃskārasahāyena rajatākāreṇa
<lb/>pariṇamate | vṛttyavacchinnacaitanyasthā avidyā tu rajatagrāhivṛttisaṃskārasahakṛtā
<lb/>vṛttirūpeṇa pariṇamate | etacca pariṇāmadvayaṃ svasvādhiṣṭhānabhūtena sākṣicaitanye-
<pb n="445"/>
<lb/>nāvabhāsate | etadeva krameṇārthādhyāsa iti jñānādhyāsa iti cocyate | na ca
<lb/>yathā viṣayākārāntaḥkaraṇavṛttyā viṣayāvabhāsastathā tadvṛtteravabhāsastadvṛttyākā-
<lb/>reṇāntaḥkaraṇavṛttyantareṇetyanavastheti vācyam | vṛttervṛttyantarāviṣayatvepi
<lb/>svaviṣayatvābhyupagamenādoṣāt | tathā cātrāvidyā savṛttikā sākṣibhāsyā
<lb/>bhavati | avidyāyā api sākṣibhāsyatvāt | atra cedamākārā vṛttirantaḥ-
<lb/>karaṇasya | rajatākārā vṛttistvavidyāyāḥ | vṛttireva ca jñānamiti vastuto
<lb/>jñānadvayaṃ vartata eva | idaṃ rajatamityekaṃ jñānamiti vyavahārastu phalaikyādaupacā-
<lb/>rikaḥ | jñānaṃ hi vṛttirūpam | tatphalaṃ ca viṣayāvabhāsaḥ | sa ca yathāviṣayaṃ
<lb/>jāyata iti viṣayādhīnaḥ | viṣayaścātra satyānṛtayoridaṃrajatayoranyonyātmaka-
<lb/>tayaikatvamāpanna iti tadavabhāsarūpaṃ phalamekamevedṛśasthale nirūḍhaṃ pratīyate | <hi rend="bold">vijṛ-
<lb/>mbhate |</hi> pariṇamate | <hi rend="bold">idamākāreti |</hi> aktamavacchinnam | idamākāravṛttyava-
<lb/>cchinnacaitanyaniṣṭhetyarthaḥ | <hi rend="bold">pañcapādikāyāmiti |</hi> śrīmacchaṃkarācāryapraṇīta-
<lb/>brahmasūtrabhāṣyasya vyākhyā śrīmatpadmapādācāryaviracitā catuḥsūtrīparyantā pañca-
<lb/>pādikā nāma prasiddhaiva | uktastadabhiprāyaśca tadvyākhyānabhūte śrīprakāśātmayati-
<lb/>viracite vivaraṇe spaṣṭīkṛtaḥ |
</p>
<pb n="446"/>
<p><hi rend="bold">satyatvābhyupagama iti |</hi> śuktikāsthala evāvidyāpariṇāmabhūtasya rajata-
<lb/>syāṅgīkārātsatyatvaṃ durvāramiti bhāvaḥ | <hi rend="bold">pratipannopādhāviti |</hi> sopādhika
<lb/>ityarthaḥ | śuktikāpradeśa eva nedaṃ rajatamiti niṣedhaḥ pratīyate | yadyapi tādṛ-
<lb/>śaniṣedhapratiyogitvaṃ tatra rajatasya na saṃbhavati | avidyāpariṇāmabhūtasya raja-
<lb/>tasya kiṃcitkālaparyantamavasthitatvāt | niṣedhastu nedaṃ kadāpi rajatamityevaṃ
<lb/>kālānavacchinna eva pratīyate tathāpi vyāvahārikatvopādhiviśiṣṭasya rajatasya
<lb/>tatra kadāpyasattvena tādṛśarajatasya niṣedhapratiyogitvaṃ saṃbhavati | <hi rend="bold">arthakriyeti |</hi>
<lb/>arthakriyākāritvamityarthaḥ | etadeva vyāvahārikaṃ sattvamityucyate | <hi rend="bold">māyopā-
<lb/>dhikamiti |</hi> māyāyā avidyāyāśca svarūpamagrenupadameva vakṣyate | <hi rend="bold">jñātṛkāle |</hi>
<lb/>vyavahāradaśāyām | <hi rend="bold">laukikevadhau |</hi> vyavahārakāle | vyavahāradaśāyāmeva
<lb/>pratyakṣādipramāṇena nedaṃ rajatamityevaṃ rajataṃ bādhyate | pramātā devadattādistvau-
<lb/>pādhikopi na tadānīṃ bādhyate | <hi rend="bold">vaidikeneti |</hi> ākāśādiprapañcasya sattvaṃ vyāva-
<lb/>hārikam | yatastadvyavahāradaśāyāṃ na bādhyate | kiṃ tu tattvamasyādyāgamenātmai-
<lb/>kyasākṣātkārakāle bādhyate | tadānīṃ ca leśatopi na dvaitāvabhāsaḥ | pramātuḥ
<pb n="447"/>
<lb/>pramātṛtvamapi tadānīṃ na pratīyate iti pramātāpi bādhito bhavati | pratītya-
<lb/>bhāva evātra bādho na tu niṣedhyatvena pratītiḥ | <hi rend="bold">tataḥ khyātīti |</hi> śuktau
<lb/>pratīyamānaṃ rajataṃ nāsat | pratītyanupapatteḥ | nāpi sat | nedaṃ rajatamiti
<lb/>bādhānupapatteḥ | khyātiviṣayatvabādhaviṣayatvayorubhayorekatra samāveśaśca tasyā-
<lb/>nirvacanīyatvāṅgīkāra eva saṃpadyate | anirvacanīyatvaṃ ca sadasadvilakṣaṇatvam |
<lb/>tādṛśaṃ ca māyāpariṇāmabhūtameveti tasya māyāmayatvaṃ siddham | pañcapādikā-
<lb/>yām (pañcapā. pṛ. 31 pa. 1) apyasya māyāmayatvamuktam | <hi rend="bold">pratyekamiti |</hi>
<lb/>sattvenāsattvena ca vicārāsahatve sati sadasattvena ca yadvicāraṃ na sahate tada-
<lb/>nirvācyamityarthaḥ |
</p>
<p>atha tatra rajataṃ na māyāmayaṃ kiṃ tvavidyāmayamityāśayenāśaṅkate — <hi rend="bold">nanviti |</hi>
<lb/>āśrayamavyāmohayantī karturicchāmanusarantī māyā | tadviparitā tvavidyā |
<lb/>śuktirajatādau rajatopādānabhūtā tvavidyaiva | rajatadraṣṭurbhrāntatvena vyāmohasa-
<lb/>ttvāt | tadicchānuvidhāyitvābhāvācca | draṣṭuranicchāyāmapi vijṛmbhaṇāttasyāḥ |
<lb/>avidyā na māyāto bhinnetyāśayenottarayati — <hi rend="bold">anirvacanīyatveti |</hi> ani-
<lb/>rvacanīyatvaṃ tattvapratītipratibandhakatvaṃ ca māyāyāmavidyāyāṃ ca samānam | ādi-
<lb/>padena viparyayāvabhāsakatvaṃ saṃgṛhyate | kiṃ <hi rend="bold">ceti |</hi> māyāpariṇāmabhūtānhastya-
<lb/>śvādīnyaḥ prekṣate sa māyāśraya uta yo māyāṃ sṛjati sa māyāśraya iti
<lb/>vikalpaḥ | <hi rend="bold">mantreti |</hi> māntrikajāṅgalikādayo mattrauṣadhādiyogena māyāṃ
<pb n="448"/>
<lb/>prayojayanti | tādṛśamāyāpariṇāmabhūtānhastyaśvādīndṛṣṭavatāṃ prekṣakajanānāṃ
<lb/>vyāmoho jāyate | tathā cāśrayaśabdena draṣṭurgrahaṇe māyā svāśrayasya vyāmoha-
<lb/>heturna bhavati — ityuktirvirudhyate | <hi rend="bold">tatra |</hi> svāśrayavyāmohābhāve | ayaṃ bhāvaḥ —
<lb/>avidyāyā iva māyāyā api vyāmohakāritvaṃ svabhāva eva | svabhāvaśca
<lb/>draṣṭāraṃ pratīva prayoktāraṃ pratyapyaviśiṣṭa eva | tataścāvidyāyā māyāyā vā
<lb/>draṣṭā vā prayoktā vā yo bādhaṃ niścinoti yo vā mantrādipratīkāraṃ jānāti sa
<lb/>na muhyati | anīdṛśaśceddraṣṭeva prayoktāpi muhyatyeva | tatraitāvānviśeṣaḥ |
<lb/>vyāmohābhāvakāraṇaṃ draṣṭari kvaciddṛśyate | prayoktari tu bāhulyeneti | rāmāvatāre
<lb/>pratīkārānanusaṃdhānādvyāmoha upapadyate | yathā paṅgorandhasya vāṅgavaikalyena na
<lb/>tattatkāryaṃ tathā pratīkārarūpāṅgavaikalyānna vyāmohābhāvaḥ | kiṃ cāvidyāsthalepi
<lb/>na niyamenāśrayavyāmoho dṛśyate | jalamadhyedhomukhatvena vṛkṣeṣvadhyasteṣvapi tadū-
<lb/>rdhvamukhatāyāṃ draṣṭuravyāmohāt | athātra tīrasthavṛkṣadarśanajanyavivekavaśādavyā-
<lb/>mohostu nāma | avidyāyāḥ svabhāvastu vyāmohakāritvamastyeveti cettarhi
<lb/>māyāpi svabhāvādvyāmohikaiva | māyāprayokturaindrajālikasya pratīkārajñānānna vyā-
<lb/>moha iti samānam | evamavidyāśrayā api pratīkārajñāne sati na muhyantyeva |
<lb/>tathā cāvidyā na māyāto bhinneti siddham | <hi rend="bold">na ceccheti |</hi> māyā hi kartu-
<lb/>ricchāmanusarati | avidyā tu karturanicchāyāmapi svātantryeṇa pariṇāmādi kāryaṃ
<lb/>janayatītyevaṃ māyāvidyayorbheda ityāśayaḥ | <hi rend="bold">māyāsthala iti |</hi> yathā māyā-
<lb/>sthala aindrajālikādiḥ svecchayaiva maṇimantrādisahāyena māyāṃ pravartayatyupasaṃharati
<lb/>ca tathā avidyāsthalepi prayoktā svātantryeṇa netreṅgulyavaṣṭambhādinā yāvadicchaṃ
<lb/>candradvayādikaṃ paśyati | <hi rend="bold">śrutīti |</hi> bhūyaścānte viśvamāyānivṛttiḥ (śve. 1 | 10)
<lb/>iti śrutau samyagjñānanivartyā avidyā māyāśabdena vyavahṛtā |
</p>
<p><lg><l>taratyavidyāṃ vitatāṃ hṛdi yasminniveśite |</l>
<l>yogī māyāmameyāya tasmai vidyātmane namaḥ ||</l></lg>
<pb n="449"/>
<lb/>iti smṛtau māyāvidyayorekatvena nirdeśaḥ spaṣṭa eva | avidyā māyā avi-
<lb/>dyātmikā māyāśaktiriti bhāṣye nirdiśyate | ādiśabdena ṭīkākṛtāṃ grahaṇam |
<lb/>tathā ca māyāvidyayoraikyaṃ siddham | lokaprasiddhistvekasminnapi vastunyupādhi-
<lb/>bhedādupapadyate | tadāha — <hi rend="bold">kvaciditi |</hi> ajñānasya hi śaktidvayamāvaraṇaśakti-
<lb/>rvikṣepaśaktiśceti | yathā śuktirajatapratibhāsasthala ādyayā śaktyā śuktirūpaṃ
<lb/>sadapyāvriyate | antyayā rajatamasadapi pradarśyate | evamanādyajñānena brahmasvarūpa-
<lb/>māvriyate jagacca tatra pradarśyate | tatrāvaraṇaśaktiprādhānye avidyeti vyavahāraḥ |
<lb/>vikṣepaśaktiprādhānye tu māyāśabdeneti | <hi rend="bold">māyeti |</hi> vikṣepaśaktimadīśecchādhīnaṃ
<lb/>vā yadajñānaṃ tanmāyeti vyapadiśyate | tathā āvaraṇaśaktimatsvatantraṃ vā yadajñānaṃ
<lb/>tadavidyeti vyapadiśyate | tathā ca vivakṣābhedena tathā tathā śabdaprayogepi na
<lb/>vastuto māyāvidyayorbheda iti bhāvaḥ |
</p>
<p><hi rend="bold">ahamajña iti |</hi> ahamajña ityevamajñānaviṣayakaḥ pratyakṣānubhava evāvidyāyāṃ
<lb/>pramāṇam | atra hyātmānamāśritya bāhyādhyātmikeṣu vyāptā jaḍātmikā avidyā-
<lb/>śaktiranubhūyate | etaccājñānaṃ na jñānābhāvasvarūpam | kiṃ tu tadapekṣayānya-
<lb/>deva | bhāvarūpaṃ caitat | bhāvakāryopādānakāraṇatvāt | <hi rend="bold">nanviti |</hi> ahamajñā
<lb/>ityevamavabhāsamāno jñānābhāva eva na tu tadapekṣayātiriktamajñānaṃ kiṃcit |
<lb/>jagato mūlakāraṇaṃ tu pradhānaparamāṇvādikamanyadeveti tadāśayaḥ | <hi rend="bold">anupala-
<lb/>bdhīti |</hi> anupalabdhināmakamabhāvagrāhakamatiriktaṃ pramāṇamiti bhāṭṭā advai-
<lb/>tavādinaśca | bhūtale ghaṭo nāstītyevaṃ jāyamānaṃ ghaṭābhāvajñānamanupalabdhipra-
<lb/>māṇajanyaṃ parokṣameva na pratyakṣam | anumānādipramāṇāntareṇāpyabhāvajñānaṃ
<lb/>bhavatīti tu sarvasaṃmatamevetyanyat | sarvathā na kadāpyabhāvasya pratyakṣajñānaṃ
<lb/>tanmata ityahamajña iti pratyakṣe na jñānābhāvo viṣayībhavitumarhatīti bhāvaḥ |
<lb/><hi rend="bold">ayamapīti |</hi> ahamajña iti jñānaṃ na pratyakṣaṃ kiṃ tu parokṣamevāṅgīkriyata
<lb/>ityāśayaḥ | <hi rend="bold">na tāvalliṅgeti |</hi> ahamajña iti jñānaṃ parokṣaṃ cedanumānādya-
<pb n="450"/>
<lb/>nyatamapramāṇena janyata iti vaktavyam | tatra nānumānena na śabdena nāvya-
<lb/>rthāpattyāyamartho jñāyate | yatastatra liṅgaṃ śabdonupapadyamānorthaśca jñāta evārthā-
<lb/>ntaraṃ bodhayituṃ prabhavati | na hi vastuto vidyamānopi dhūmo'jñātaścedagnimanu-
<lb/>māpayituṃ prabhavati | evaṃ śabdopi | yato badhirasya na śābdabodho bhavati |
<lb/>tathārthāpattisthalepi divā abhojino devadattasya pīnatvaṃ jñātameva rātribhoja-
<lb/>narūpamarthaṃ bodhayati | ahamajña ityatra tu na liṅgādijñānasaṃbhava iti bhāvaḥ |
<lb/><hi rend="bold">anupalabdhyeti |</hi> yathā bhūtale ghaṭānupalabdhyā ghaṭābhāvo jñāyate tathātra
<lb/>jñānānupalabdhyā jñānābhāvo jñāyata ityāśayaḥ | <hi rend="bold">na tāvadiyamiti |</hi>
<lb/>yato ghaṭānupalabdhirajñātā cenna tayā ghaṭābhāvo jñātuṃ śakyate | <hi rend="bold">anavasthā-
<lb/>nāditi |</hi> ghaṭānupalabdhirjñātaiva ghaṭābhāvajñānakāraṇamiti cet — tatredaṃ pṛcchya-
<lb/>te — ghaṭānupalabdhiḥ kathaṃ jñātā | ghaṭānupalabdhirhi ghaṭopalabdhyabhāvaḥ | sa ca
<lb/>punaranupalabdhipramāṇena jñāyate cet — upalabdheranupalabdhyopalabdhyabhāvo jñāyata
<lb/>iti vaktavyam | sā ca punarupalabdheranupalabdhirjñātaiva kāraṇamiti punastatrānu-
<lb/>palabdhiḥ pramāṇāntaraṃ vaktavyamityevamanavasthā bodhyā | <hi rend="bold">na ca yatheti |</hi>
<lb/>naiyāyikādayonupalabdhiṃ pramāṇāntaratvena nāṅgīkurvanti | bhūtale ghaṭābhāvastu
<lb/>pratyakṣapramāṇenaiva jñāyate | yogyānupalabdhistu kevalaṃ tatra sahakāriṇī | ghaṭo-
<lb/>tra syāccedavaśyamupalabhyetetyevaṃ yatra vaktuṃ śakyate tatra tadanupalabdhiryogyā bhavati |
<lb/>tathā ca teṣāṃ matenupalabdhirajñātā jñātā vā sahakāriṇī bhavatītyevaṃ svīkṛ-
<lb/>tyānavasthā parihṛtā | tathānupalabdhiṃ pramāṇāntaratvena svīkurvato mama matenupa-
<lb/>labdherjñānakaraṇatvepyanavasthāparihāro bhavedityāśayaḥ | <hi rend="bold">niyamābhāvāditi |</hi>
<lb/>tathā ca sahakāriṇi jñātasyaiva sahakāritvamiti niyamo mā bhūnnāma | karaṇe
<lb/>tu jñātasyaiva karaṇatvamiti niyama āvaśyaka iti bhāvaḥ | <hi rend="bold">astu veti |</hi>
<lb/>anupalabdhiḥ ṣaṣṭhaṃ pramāṇaṃ jñānakāraṇamiti pakṣepyanupalabdhirajñātā jñātā vā
<lb/>karaṇaṃ bhavatu | paraṃ tu tayā jñānavyatiriktasyābhāvo grahītuṃ śakyo na tu
<lb/>jñānasyābhāva ityanupadameva vakṣyata ityarthaḥ | etāvatā granthasaṃdarbheṇānupa-
<lb/>labdhivādināṃ matehamajña iti jñānābhāvānubhavasya parokṣatvābhāvaḥ samarthitaḥ |
</p>
<pb n="451"/>
<p>adhunānupalabdhiṃ pramāṇāntaramasvīkurvatāmabhāvaḥ pratyakṣo bhavatītyevaṃvādināṃ
<lb/>naiyāyikādīnāmahamajña iti pratyakṣasya jñānābhāvaviṣayakatvaṃ vadatāṃ mataṃ
<lb/>khaṇḍayati — <hi rend="bold">pratyakṣābhāveti |</hi> ahamajña ityatra kiṃ jñānasāmānyābhāvaḥ pratya-
<lb/>kṣaviṣaya uta jñānaviśeṣābhāvaḥ | tatra dvitīyakalpaṃ na tāvatsmaraṇābhāvaḥ
<lb/>(da. 16 pa. 712) ityādinā nirasyati | nādyaḥ | ahamityevamātmano
<lb/>jñānābhāvadharmitvena jñānasya cābhāvapratiyogitvenāvagatisattvāttatsāmānyābhā-
<lb/>vasya tatrāsattvena tatpratyakṣasyāsaṃbhavāt | <hi rend="bold">tayorasatoriti |</hi> dharmijñānaṃ
<lb/>pratiyogijñānaṃ cātra nāstītyucyate cet — ahamajña iti jñānābhāvapratyakṣam —
<lb/>iti sutarāṃ vaktumaśakyam | abhāvajñāne pratiyogijñānasyādhikaraṇajñānasya
<lb/>ca kāraṇatvāt | atra ca tvaduktarītyā tadabhāvāt | <hi rend="bold">atopīti |</hi> yata ukta-
<lb/>prakāreṇa dharmipratiyogijñānasattve tadasattve ca jñānasāmānyābhāvo grahītuṃ na
<lb/>śakyatetopyatrānupalabdhyā vānumānena vā jñānasāmānyābhāvagrahaṇaṃ durlabham |
<lb/>anumānasyoktisaṃbhavastu sarvatra vyavahāro jñānasya phalatvena liṅgaṃ bhavati |
<lb/>tādṛśaliṅgasyātrādarśanena tādṛśādarśanarūpahetunā jñānābhāvonumātuṃ śakya iti |
<lb/><hi rend="bold">paramatepīti |</hi> anupalabdhivādināṃ bhāṭṭādīnāṃ matepītyarthaḥ |
</p>
<p><hi rend="bold">abhāvagrahaṇa iti |</hi> ahamajña ityasyāhaṃ smaraṇarūpajñānābhāvavānityartho
<lb/>vācyaḥ | sa na saṃbhavati | abhāvajñāne pratiyogijñānasya kāraṇatvenātra prati-
<lb/>yoginaḥ smaraṇasya jñānamāvaśyakam | tacca smaraṇātmakameveti kathaṃ tatra smara-
<lb/>ṇābhāvaḥ saṃbhavet | <hi rend="bold">avarjanīyatvāditi |</hi> ahamajña ityevaṃ jñānābhāvavi-
<note>16|713 — grahaṇasya <foreign xml:lang="en">for</foreign> smaraṇasya <foreign xml:lang="en">A.</foreign></note>
<pb n="452"/>
<lb/>ṣayakajñānasyānubhavarūpatvenānubhavasyāvaśyakatvāt | <hi rend="bold">jñānaviśeṣa iti |</hi> ātma-
<lb/>svarūpaviśeṣaviṣayakānubhava ityarthaḥ | <hi rend="bold">lakṣaṇā ceti |</hi> yathā gaṅgāyāṃ ghoṣa ityatra
<lb/>gaṅgāpadaśakyārthasya gaṅgātvasya lakṣyārthena tīratvena saha saṃbandha āśrayadvārā
<lb/>vartate | gaṅgātīrayoḥ saṃyogasya sattvāt | jātiḥ padārtha ityabhiprāyeṇeda-
<lb/>muktam | vyaktipakṣe tu mukhyārthalakṣyārthayoḥ pravāhatīrayoḥ sākṣādeva saṃyoga-
<lb/>saṃbandho vartate | tathātra jñādhātuśakyārthasya jñānatvasya lakṣyārthasya viśeṣānu-
<lb/>bhavatvasya sāmānādhikaraṇyasaṃbandho vartate | ghaṭapratyakṣarūpāyāmekasyāṃ vyaktau
<lb/>tayorvidyamānatvāt | tathā jñānatvaṃ vyāpakaṃ tādṛśānubhavatvaṃ tu vyāpyamiti
<lb/>vyāpyavyāpakabhāvasaṃbandhaśca vartate | paraṃ tu yathā gaṅgāpadaśakyārthe ghoṣasthitya-
<lb/>saṃbhavena tatrānupapattirasti tathātra nānupapattirdṛśyate | <hi rend="bold">nanvanubhaveti |</hi> lakṣaṇāyā
<lb/>abhāvehamajña iti pratyakṣeṇa kiṃ jñāpyate | jñānasāmānyābhāvaścedasaṃbhavaḥ |
<lb/>tathā cātra pratyakṣapramāṇasya sāphalyāya prameyaṃ kiṃcidavaśyaṃ pradarśanīyam |
<lb/>tacca lakṣaṇāyāṃ svīkṛtāyāmanubhavaviśeṣābhāvarūpaṃ vaktuṃ śakyate | ato lakṣaṇā
<lb/>svīkāryetyāśayaḥ | <hi rend="bold">anyonyāśrayāditi |</hi> sāphalyamūlikā lakṣaṇā lakṣa-
<lb/>ṇāmūlakaṃ ca sāphalyamityevamanyonyāśrayo bodhyaḥ | lakṣaṇābījabhūtāmanupapattiṃ
<lb/>prakārāntareṇa darśayati — <hi rend="bold">nanvahamajña iti |</hi> ayamāśayaḥ — nañityavyayasyārtho
<lb/>hyabhāvaḥ | sa cātra na jñānasāmānyasya vaktuṃ śakyate | tadānīmahamajña ityā-
<lb/>kārakasya pratyakṣasya sattvena tatra jñānasāmānyābhāvasyābhāvāt | nāpi jñāna-
<lb/>viśeṣasya viśeṣānubhavasya | jñādhātorjñānaviśeṣārthānabhidhāyakatvāt | na hi
<lb/>janasaṃkule grāme devadatto nāsti — ityabhiprāyeṇa amanuṣyoyaṃ grāma — iti
<lb/>prayujyate kenacit | ahamajña iti vākyaṃ nirarthakamevāstvityapi na yuktam |
<lb/>anunmattaprayuktatvāt | tathā cāhamajña ityatra kiṃviṣayakaṃ jñānaṃ vivakṣitaṃ tanna
<lb/>nirvaktuṃ śakyate | anayaivānupapattyā lakṣaṇeti | <hi rend="bold">uktalakṣaṇeti |</hi> lakṣaṇā-
<pb n="453"/>
<lb/>bījabhūtāmanupapattiṃ nirūpayatā īdṛśaṃ jñānamiti nirvaktuṃ na śakyate — iti
<lb/>vadatā tvayātrānirvacanīyatvaṃ yatpradarśyata eṣaivāvidyā | tathā ca saivātra naño-
<lb/>rthostu māstu ca tādṛśānupapattyanusaṃdhānapūrvakalakṣaṇāśrayaṇakleśapuraḥsaraṃ naño'-
<lb/>bhāvārthakatvamiti gūḍhāśayaḥ | <hi rend="bold">saṃdeha iti |</hi> astvanupapattirevābidyā anirva-
<lb/>canīyatvasvarūpā padārthāntaraṃ bhāvarūpam | tathāpi sa evātra nañartha iti
<lb/>kuto niścayaḥ | uktarītyā abhāvārthakatvasyāpi saṃbhavādityāśayaḥ | <hi rend="bold">asamatvā-
<lb/>diti |</hi> koṭidvayasya sāmye hi saṃdeho bhavati | na tvekasyāḥ prābalyeparasyāśca
<lb/>daurbalye | aghaṭaṃ bhūtalamityādāvabhāvārthakanañaḥ prayoge pratiyogino ghaṭasya
<lb/>nivṛttirbodhyate | ahamajña ityatra tu na pratiyogibhūtasya jñānasya nivṛttiḥ
<lb/>saṃbhavati | kiṃ tu tadvyāpyasyānubhavaviśeṣasya | tathā ca lakṣaṇāśrayaṇīyetya-
<lb/>bhāvārthakatvakoṭirdurbalā | avidyārthakatvakoṭistu prabalaiva | yato ya īdṛśaṃ
<lb/>saṃdehaṃ purovasthāpayati so'vidyāṃ nañastadarthakatvaṃ ca manyata iti nirvivādaṃ na
<lb/>tatra saṃdehaḥ | tadarthakasya naña udāharaṇaṃ ca jānātisamabhivyāhṛtanañghaṭitaṃ
<lb/>kiṃcitpradarśanīyaṃ bhavati | ahamajña ityatra ca jānātisamabhivyāhṛto nañiti
<lb/>tasyāvidyārthakatvaṃ śīghraṃ buddhimārohati | abhāvārthakatvaṃ tu na tathā | kiṃ tu
<lb/>tadatra luptaprāyamiva bhavati | <hi rend="bold">tadevamiti |</hi> anupapattirna syāccenna lakṣaṇā |
<lb/>bījābhāvāt | atha syāccettadāpi saiva nañarthatvena śīghraṃ buddhimārohati | tāva-
<lb/>taiva vākyārthopapattau na sā lakṣaṇāheturbhavatīti bhāvaḥ | tathā cāhamajña iti
<lb/>pratyakṣasyāvidyāviṣayakatvaṃ siddham |
</p>
<p>prakārāntareṇāpi sādhayati — <hi rend="bold">astu veti | na tata iti |</hi> idaṃ prāgupapā-
<lb/>ditam (da. 16 paṃ. 467) | <hi rend="bold">adhikaraṇabhāvāt |</hi> adhikaraṇasvarūpāt |
<lb/>śaṅkate — <hi rend="bold">mā bhūditi |</hi> ghaṭādyabhāvo nāma bhūtalāpekṣayā bhāvonyo mā bhūt |
<pb n="454"/>
<lb/>abhāvastu tadapekṣayānyaḥ syādeva | itthamadhikaraṇādanyasyābhāvasya sattve sa
<lb/>evāhamajña ityatra nañarthaḥ syāt | <hi rend="bold">nanu tadapīti |</hi> nanviti vitarke | ahamajña
<lb/>iti pratyakṣaṃ bhāvarūpājñānaviṣayamiti vadato bhavatodhikaraṇāpekṣayānyo'bhāva
<lb/>ityetadapi viruddhameva | tādṛśapratyakṣasyābhāvaviṣayakatvenānyathopapatterityāśayaḥ |
<lb/>pariharati — <hi rend="bold">satyabhiti |</hi> adhikaraṇāpekṣayā abhāvasyānyatve siddhe hi tadviṣayaka-
<lb/>mahamajña iti pratyakṣaṃ bhavet | paraṃ tvabhāvasyādhikaraṇāpekṣayānyatvameva na si-
<lb/>dhyati | abhāvaviṣayakaṃ pratyakṣādikaṃ hyabhāve pramāṇaṃ bhavenna tu tasyādhikaraṇā-
<lb/>danyatve | anyatvaṃ tu tādṛśapramāṇānna sidhyati | bhedasiddhyuttaraṃ hi pramāṇasya
<lb/>bhinnābhāvaviṣayakatvaṃ tasya tadviṣayakatve ca bhedasiddhirityanyonyāśrayāt | tathā
<lb/>ca parasparāśrayagrastatvānnābhāvastattvāntaraṃ sidhyati | abhāvamitirabhāva-
<lb/>vyavahṛtiśca pratiyogyadhikaraṇaitaddvayaviṣayikaiveti bhāvaḥ | <hi rend="bold">mā bhūtāmiti |</hi>
<lb/>na bhavata ityarthaḥ | na hi sarvatra viṣayasattve tajjñānamavaśyaṃ bhāvyeveti niyamaḥ |
<lb/>pratiyogisaṃsargasya tatra tādṛśamitivyavahṛtipratibandhakatvamiti gūḍhobhiprāyaḥ |
<lb/>tathā ca pratiyogismaraṇakālikādhikaraṇasvarūpamevābhāvo nātirikta iti pha-
<lb/>litam | ayaṃ ca mūle mā bhūt (da. 16 paṃ. 733) ityārabhya yathā pāṭho
<lb/>dṛṣṭastathā yojitaḥ | samīcīnaṃ pāṭhāntaraṃ kenāpyupalabhyate cetpradarśanīyam |
<lb/><hi rend="bold">upapattāviti |</hi> abhāvapramitestanmūlikāyā nāstīti vyavahṛteścopapattau satyāṃ
<lb/>tayornātiriktābhāvaviṣayakatvaṃ kalpanīyamiti bhāvaḥ | <hi rend="bold">saṃyuktaviśeṣaṇatvā-
<lb/>diriti |</hi> ghaṭābhāvavadbhūtalamityatra cakṣuḥsaṃyukte bhūtale ghaṭābhāvasya viśe-
<lb/>ṣaṇatvam | bhūtale ghaṭābhāva ityatra cakṣuḥsaṃyukte bhūtale ghaṭābhāvasya viśeṣya-
<lb/>tvam | khatvābhāvavānkakāra ityatra samavetaviśeṣaṇatvam | śrotrasamavete kakāre
<note>16|734 — tadaviruddham <foreign xml:lang="en">for</foreign> tadapi viruddham <foreign xml:lang="en">D.</foreign></note>
<pb n="455"/>
<lb/>khatvābhāvasya viśeṣaṇatvādityādi bodhyam | <hi rend="bold">uktalakṣaṇasyeti |</hi> pratiyogi-
<lb/>smaraṇakālikasvarūpaviśiṣṭasyetyarthaḥ | tathā cābhāvānubhavo nāma pratiyogi-
<lb/>smaraṇasahakṛtodhikaraṇānubhava iti siddham | <hi rend="bold">jñātaiveti |</hi> ahamajña ityanubha-
<lb/>vakāle hyavidyamānajñānaviśeṣasmaraṇapūrvakaṃ jñātānubhūyate | jñātā nāma viṣayā-
<lb/>kārapariṇāmāśrayaḥ | pariṇāmaśca na kevalasyāntaḥkaraṇasya | tasya jaḍatvene-
<lb/>dṛśapariṇāmāsaṃbhavāt | nāpi kevalasyātmanaḥ | apariṇāmitvāt | kiṃ ca
<lb/>pariṇāmo nāma dharmāntareṇāvirbhāvaḥ | sa ca nirdharmakasyātmano na saṃbhavati |
<lb/>kiṃ tvātmāntaḥkaraṇayorabhedādhyāse satyadhyastātmatādātmyasyāntaḥkaraṇasya pari-
<lb/>ṇāmoyam | adhyāsaścāvidyāsvarūpa evetyahamajña iti pratyakṣeṇāvidyā sidhyati |
</p>
<p><hi rend="bold">anumānaṃ ceti |</hi> svaprāgabhāvavyatiriktaṃ svaviṣayāvaraṇabhūtaṃ svanivartyaṃ
<lb/>svadeśagataṃ ca yadvastvantaraṃ tatpūrvakatvaṃ pakṣabhūte pramāṇajñāne sādhyate | viśeṣaṇa-
<lb/>catuṣṭaye svaśabdena pramāṇajñānasya parāmarśaḥ | etādṛśaṃ vastvantaraṃ cāvidyaiva |
<lb/>na tu tāṃ vinānyatkimapi tathāvidhaṃ saṃbhavati | atonenānumānenāvidyā sidhyati |
<lb/>tathā hi — ayaṃ ghaṭa iti pramāṇajñānasthale pramāṇajñānātpūrvamavidyā vartate |
<lb/>sā ca pramāṇajñānāpekṣayā vastvantaram | pramāṇajñānāśraya ātmarūpe deśe
<lb/>vartata iti svadeśagatam | pramāṇajñānena vināśyatvātsvanivartyam | pramāṇa-
<lb/>jñānaviṣayasya ghaṭasyāvaraṇātsvaviṣayāvaraṇam | svaprāgabhāvavyatiriktaṃ ca tat |
<lb/>avidyāyāḥ pramāṇajñānaprāgabhāvabhinnatvenāṅgīkārāt | yadyetādṛśaṃ vastvavidyāṃ
<lb/>vinānyatkimapi syāttarhi tenaivāsyānumānasyopakṣīṇatvādavidyā na sidhyet | na
<lb/>tu tadasti | sādhyāṃśe kasyāpi viśeṣaṇasya tyāge tu tathāvidhamavidyāpekṣayā-
<lb/>rthāntaraṃ saṃdṛśyata evetyavidyāsiddhirna syāt | ato gurubhūtasādhyopādānam |
<lb/>tadāha — <hi rend="bold">vastupūrvakamiti |</hi> vastupūrvakamityetāvadeva sādhyamucyate cetpramāṇa
<pb n="456"/>
<lb/>jñānāśrayībhūtamātmarūpaṃ vastu vidyata evāvidyāpekṣayārthāntaram | vastvantara-
<lb/>pūrvakamityuktau tvātmā na pramāṇajñānādvastvantaram | vastvantaramityasya hi
<lb/>svasmātsvāśrayāccānyadityarthaḥ | vastvantarapūrvakamityetāvadeva sādhyaṃ cetpramāṇa-
<lb/>jñānaviṣayībhūtaṃ ghaṭādikaṃ vastvavidyāpekṣayārthāntaraṃ vidyata eva | ataḥ svadeśa-
<lb/>gatetyuktiḥ | svasya pramāṇajñānasya deśa āśraya ātmā | na tu tadgataṃ ghaṭādi-
<lb/>kam | adṛṣṭaśabdavācyau dharmādharmau sukhādikaṃ cātmagataṃ bhavatītyatastadvyāvṛttaye
<lb/>svanivartyeti | dharmādikaṃ hi pramāṇajñānanivartyaṃ na bhavati | uttarajñānanivartyasya
<lb/>pūrvakṣaṇikajñānasya vyāvṛttaye svaviṣayāvaraṇeti | tathāvidhaḥ pramāṇajñānasya
<lb/>prāgabhāvo vartata iti tadvyāvṛttaye svaprāgabhāvavyatirikteti | evamantimaṃ
<lb/>viśeṣaṇamārabhya tatpūrvapūrvaviśeṣaṇasya sāphalyaṃ pradarśitam | adhunā prathamaṃ
<lb/>viśeṣaṇamārabhyottarottaraviśeṣaṇasya sāphalyaṃ pradarśayati — <hi rend="bold">svaprāgabhāvavyati-
<lb/>riktapūrvakamiti | tādṛśamiti |</hi> svaprāgabhāvavyatiriktaṃ svaviṣayāvaraṇaṃ
<lb/>cetyarthaḥ | svanivartyetyuktau tu nāndhakārastathāvidho bhavati | andhakāro hi
<lb/>prakāśena nivartate na pramāṇajñānena | ghaṭādiviṣayaniṣṭhamajñātatvaṃ yadyapi pramāṇa-
<lb/>jñānena nivartyate tathāpi na tatsvadeśagatam | mithyājñānamiti | śuktau rajata-
<lb/>jñānaṃ ca śuktitvaprakārakaṃ yatpramāṇajñānaṃ tatprāgabhāvavyatiriktaṃ tadviṣayībhū-
<lb/>tāyāḥ śukterāvaraṇaṃ tena śuktijñānena nivartyaṃ tādṛśaśuktijñānāśrayībhūtā-
<lb/>tmaniṣṭhaṃ ca yadyapi bhavati tathāpi na tadvastvantaram | tasya jñānatvena vastvantara-
<lb/>tvābhāvāt | <hi rend="bold">dhārāvāhiketi |</hi> aprakāśitārthaprakāśakatvāditi hetāvaprakā-
<lb/>śiteti padānuktau dhārāvāhikajñānasthale vyabhicāraḥ | tatra prathamajñānasyā-
<lb/>jñānapūrvakatvāttatra niruktavastvantarapūrvakatvarūpasādhyaṃ vidyate | tena ca prathamajñāne-
<lb/>nājñānasya nivṛttau viṣayaprakāśe jāte dvitīyādijñānānāṃ niruktavastvantarapūrvaka-
<lb/>tvābhāvena sādhyaṃ nāsti | arthaprakāśakatvarūpahetuśca vartata iti | aprakāśite-
<lb/>tyukte tu dvitīyādijñānānāṃ pūrvajñānaprakāśitārthaprakāśakatve'pyaprakāśitārthaprakā-
<lb/>śakatvarūpaheturnāstīti na vyabhicāraḥ | vyabhicāralakṣaṇaṃ prāguktam (pṛ. 239
<pb n="457"/>
<lb/>pa. 22) | <hi rend="bold">madhyavartīti |</hi> vaidhuryamabhāvaḥ | pratirodho nivāraṇam | prabhā ca pratikṣaṇaṃ
<lb/>bhidyate | tatrāndhakāravyāpte deśe prathamakṣaṇotpannā pradīpaprabhā cātra dṛṣṭāntatvenoktā |
<lb/>tatra ca tādṛśavastvantaramandhakāra iti tatpūrvakatvarūpaṃ sādhyaṃ vartate | aprakāśitā-
<lb/>rthaprakāśakatvarūpahetuśca vartate | dvitīyādikṣaṇotpannā pradīpaprabhā tu madhyavartinī |
<lb/>sā ca na tādṛśavastvantarapūrvikā | andhakārasya prathamakṣaṇotpannayaiva nivṛtteḥ |
<lb/>nāpyaprakāśitārthaprakāśikā | prathamakṣaṇotpannayaivārthaprakāśanāt | tathā ca
<lb/>tasyāṃ sādhyasādhanayorabhāvena dṛṣṭāntatvaṃ na saṃbhavati | ato dṛṣṭāntatvasaṃbhavāya
<lb/>prathamotpannetyuktam | <hi rend="bold">saurāloketi |</hi> divā sūryaprakāśe prathamakṣaṇotpannāyāmapi
<lb/>dīpaprabhāyāṃ na sādhyaṃ nāpi heturiti tasyā dṛṣṭāntatvaṃ na saṃbhavati | atondhakāra
<lb/>ityuktam | <hi rend="bold">na ca jñāneti |</hi> pratyakṣajñānasādhakatvādindriyaṃ pratyakṣapramāṇam |
<lb/>evamanumitisādhako liṅgaparāmarśonumānaṃ pramāṇam | śabdaśca śābdajñānasādhakaṃ
<lb/>pramāṇam | tatra ca heturvartate | svaphalībhūtajñānaviṣayaprakāśakatvenāprakāśi-
<lb/>tārthaprakāśakatvāt | uktavastvantarapūrvakatvarūpasādhyaṃ ca tatra nāstītyato
<lb/>vyabhicāraḥ | <hi rend="bold">vipratipannamiti |</hi> yaścāstitve vivadate taṃ prati pramāṇāni kevalaṃ
<lb/>tatra tasya vastuno nāstitvaṃ nivārayanti | na tu tādṛśavastuprakāśakatvaṃ teṣām |
<lb/>prakāśakaṃ tu pramāṇajanyaṃ jñānameveti na vyabhicāraḥ | <hi rend="bold">nanviti |</hi> prabhā hi na
<lb/>svayamarthaprakāśikā | kiṃ tu jñānamevārthaprakāśakam | prakāśo nāmārthasphuraṇam |
<lb/>prabhā tu tamodūrīkaraṇena kevalamindriyāṇāṃ sāhāyyaṃ karoti | tathā ca prabhāyā
<lb/>arthaprakāśakatvābhāvena sādhanarahitatvānna tasyā dṛṣṭāntatvaṃ saṃbhavati | yadi tu
<lb/>paraṃparayāpi prakāśakatvaṃ gṛhyate tarhīndriyāṇāmapi prakāśakatvāpattiḥ | iṣṭāpattau
<lb/>tu tatra sādhyābhāvāddheturvyabhicaritaḥ syādityāśayaḥ | <hi rend="bold">prakāśaśabdeneti |</hi>
<lb/>nātra prakāśaśabdenārthasphuraṇaṃ vivakṣitam | kiṃ tu tamonirāsakatvamātram |
<lb/>antaḥkaraṇavṛttirapi hi jñānākhyā viṣayagatamāntaramāvaraṇarūpaṃ tamo nivāra-
<lb/>yati | prabhā tu bāhyamandhakārarūpaṃ tamo dūrīkaroti | viṣayasphuraṇaṃ
<lb/>tu buddhisthacidābhāsavyāptyaivetyupapāditam (pṛ. 415 paṃ. 15) | indri-
<lb/>yāṇi tvantaḥkaraṇasya mārgapradānena sāhāyyamācaranti na tamonirasaneneti na
<pb n="458"/>
<lb/>kaściddoṣaḥ | <hi rend="bold">vyavahārahetutvamiti |</hi> prakāśayatīti vyavahāro jñāne tejasi
<lb/>ca loke dṛśyate | tathā ca prakāśavyavahārahetutvaṃ jñānaprabhayoḥ pakṣadṛṣṭāntayo-
<lb/>raviśiṣṭamiti bhāvaḥ | itthaṃ pratyakṣamanumānaṃ cāvidyāyāṃ pramāṇaṃ pradarśitam |
</p>
<p>adhunā tatra śabdapramāṇaṃ pradarśayati — <hi rend="bold">śruteśceti | bhūya iti |</hi> atra viśva-
<lb/>māyāśabdenāvidyocyate | paramātmadhyānādinā mokṣakāle tasyā nivṛttirbhava-
<lb/>tītyarthaḥ | <hi rend="bold">taratīti |</hi> yogī dhyānena svahṛdi yasminparamātmani niveśite
<lb/>sati vidyāviruddhāṃ vistṛtāmetāṃ māyāṃ tarati tasmai jñānasvarūpāya jñātu-
<lb/>maśakyāya paramātmane nama ityarthaḥ | <hi rend="bold">eteneti |</hi> bhāvarūpāyā avidyāyāḥ
<lb/>pramāṇasiddhatvena tadanaṅgīkarturbhāskarasya mataṃ nirastamityarthaḥ | <hi rend="bold">bhāvarūpeti |</hi>
<lb/>brahmaṇa eva bhāvarūpājñānopādhikamīśvaratvaṃ jīvatvaṃ cetyadvaitāmode (pṛ. 8)
<lb/>vistareṇa nirūpitam | <hi rend="bold">na ceti |</hi> bhāvikaḥ satyaḥ | tantuḥ paṭasyeva
<lb/>jīvaḥ paramātmano vāstavika evāvayava iti na vācyamityarthaḥ | <hi rend="bold">niṣkala-
<lb/>miti |</hi> nirgatāḥ kalā aṃśā yasmāttanniṣkalaṃ niravayavam | ata eva niṣkriyaṃ
<lb/>kriyārahitam | tata eva śāntamapariṇāmi | śāntamityasyormiṣaṭkarahitamiti
<lb/>vārthaḥ | ūrmiṣaṭkaṃ tu bubhukṣāpipāsāśokamohajarāmṛtyurūpam | niravadyaṃ rāgā-
<lb/>didoṣaśūnyam | nirañjanaṃ dharmādharmādyasaṃbaddham | asyāṃ śrutau paramātmanoṃśarahi-
<lb/>tatvaṃ spaṣṭamevoktam |
</p>
<pb n="459"/>
<p><hi rend="bold">śaktimiti |</hi> saptaśatyāṃ prādhānike rahasye spaṣṭametat | <hi rend="bold">mātuliṅgeti |</hi>
<lb/>mātuliṅgaṃ phalaviśeṣaḥ (mahāḷuṃga i. pra.) | gadā āyudhaviśeṣaḥ | kheṭaścarma |
<lb/><hi rend="bold">svayamiti |</hi> mahālakṣmīrbrahmā śrīścetyapatyadvayaṃ svayamutpādya kālarātriḥ sarasvatī
<lb/>ceti śaktirūpaṃ svakanyādvayamapyapatyadvayotpādane prerayāmāsetyarthaḥ | <hi rend="bold">tataśceti |</hi>
<lb/>ādirmahālakṣmīḥ | sā ca svāpatyayorvivāhamakarot | kālarātrisarasvatyapa-
<lb/>tyānāṃ vivāhamakārayaccetyarthaḥ | <hi rend="bold">svarūpeti |</hi> yathā caitreṇa ahaṃ gacchāmi — ityukte
<lb/>maitro vidhipratiṣedhāvakṛtvaiva taduktiśravaṇasamanantaraṃ sadyaḥ ahaṃ gacchāmi — iti
<lb/>kevalamanuvadati | etacca taduktisvarūpānukaraṇaṃ pratiṣedhasūcakaṃ bhavati | tathai-
<lb/>vātra bodhyamityāśayaḥ | <hi rend="bold">tataśceti |</hi> uktaprakāreṇāvidyāsiddhau tanmūlakasya
<lb/>sakalasyāsya prapañcasya mithyātvaṃ siddhaṃ bhavati | sati prameye pramātṛtvamiti
<lb/>nyāyena prameyasya prapañcasya mithyātvaṃ cettannirūpitāḥ pramātṛtvādayokhilā
<lb/>dharmā api mithyābhūtā evetyātmano nirviśeṣatvaṃ siddhaṃ bhavati |
</p>
<p><hi rend="bold">nanviti |</hi> āvidyakatvamavidyākalpitatvam | mithyātvamiti yāvat | <hi rend="bold">nivarta-
<lb/>nāyeti |</hi> mithyābhūtameva vastu jñānena nivartyate na tu satyam | <hi rend="bold">brahmabhā-
<lb/>vāyeti |</hi> jīvagatānāṃ pramātṛtvādidharmāṇāṃ satyatve jīvasya saviśeṣatvāvaśyaṃ-
<lb/>bhāvena tasya nirviśeṣabrahmatādātmyaṃ nopapadyate | <hi rend="bold">śāstreti |</hi> brahma veda brahmaiva
<pb n="460"/>
<lb/>bhavati (mu. 3 | 2 | 9) iti śrutau brahmajñānādbrahmabhāvo bodhyate | brahmabhāvaśca
<lb/>jīvasyopādhivilaye satyeva | taduktam —
</p>
<p><lg><l>ghaṭe naṣṭe yathā vyoma vyomaiva bhavati svayam |</l>
<l>tathaivopādhivilaye brahmaiva brahmavitsvayam ||</l></lg> (ātmopa. 1 | 16) iti |
<lb/>tathā ca jīvopādhibhūtānāṃ manaḥprabhṛtīnāṃ vastutaḥ satyatvepyuktaśrutibalātpra-
<lb/>mārūpeṇa brahmajñānena teṣāṃ nivṛttirupapadyate | upādhivilayaṃ vinā jīvasya brahma-
<lb/>bhāvāsaṃbhavāt | <hi rend="bold">upalambhācceti |</hi> śrīrāmacandrakṛtasetudarśanaṃ viṣayadoṣadarśanaṃ
<lb/>tārkṣyadhyānaṃ ca jñānaviśeṣabhūtamapi krameṇa brahmahatyādipātakasya rāgasya viṣasya
<lb/>ca satyasyāpi vināśakamupalabhyate | tārkṣyo garuḍaḥ | <hi rend="bold">sāvadyā |</hi> garhaṇīyā |
<lb/><hi rend="bold">anavadyam |</hi> samīcīnam | <hi rend="bold">satyasyeti |</hi> yathā satya ātmā jñānena na
<lb/>nivartate tathā manaḥprabhṛtivastujātaṃ jīvopādhibhūtaṃ vastutaḥ satyaṃ cenna kathaṃcidapi
<lb/>jñānena tannivṛttirupapadyate | upādhimithyātvābhiprāyeṇaiva śāstramupādhinivṛttiṃ
<lb/>pratipādayati | <hi rend="bold">bandhasyeti |</hi> ato yatra śāstrasya yuktiviruddhārthāvabhāsastatra
<lb/>yuktiyukta eva śāstrasyābhiprāyo varṇanīyaḥ | tathā copādhimithyātvābhiprāyeṇaiva
<lb/>śāstramupādhinivṛttiṃ bodhayatīti siddham | <hi rend="bold">āditya iti |</hi> śrutirapi saṃbhava-
<lb/>darthābhiprāyeṇaiva pramāṇaṃ bhavati | yūpo yajñastambhaḥ | tasyādityatādātmyamityā-
<lb/>dityo yūpa iti śruteryathāśrutorthaḥ | paraṃ tu tasminnarthe śrutirna pramāṇam | loke
<lb/>tattādātmyasyāsaṃbhavāt | ādityasādṛśyaṃ tu yūpasya tejasvitvādidharmeṇa saṃbhava-
<lb/>tīti tadabhiprāyeṇa tasyāḥ śruteḥ prāmāṇyaṃ svīkriyate | evameva yajamānaḥ
<pb n="461"/>
<lb/>prastara ityatrāpi | <hi rend="bold">vaidikyā iti |</hi> jyotiṣṭomena svargakāmo yajetetyā-
<lb/>diśrutiṣu svargādyuddeśena yāgo vidhīyate | yāgaśca kriyārūpaḥ | kriyāyāścāśutara-
<lb/>vināśitvānna tasyāḥ svargaprāptiparyantamavasthitiriti svargayāgayoḥ kāryakāraṇa-
<lb/>bhāvāsaṃbhavena śrutyarthānupapattiḥ | tadarthaṃ tādṛśakriyājanyaṃ svargaprāptiparyantamava-
<lb/>sthāyyapūrvamaṅgīkṛtam | asaṃbhavinyapyarthe śruteḥ prāmāṇyāṅgīkāre tvadṛṣṭāpi loke
<lb/>vinaṣṭātkāraṇātsākṣātkāryotpattiḥ śrutibalātkalpanīyā syāt | tasmāllokadṛṣṭavya-
<lb/>vahārānusāreṇaiva śrutitātparyaṃ kalpanīyam | tathā ca śrutyuktopādhinivṛttisiddhaye
<lb/>prapañcasya mithyātvamavaśyamabhyupetavyaṃ bhavati | <hi rend="bold">pratirodhabhiyeti |</hi> yatraikasmi-
<lb/>npakṣe mitho viruddhasya sādhyadvayasya sādhakaṃ hetudvayaṃ dṛśyate tatra yadyapi vastuta
<lb/>ekaḥ saddheturapi syādaparo duṣṭastathāpi yāvattayormadhyenyatarasya prābalyaṃ nāvagamyate
<lb/>tāvaddhetudvayamapi duṣṭatvaśaṅkayā svasvasādhyaṃ sādhayitumasamarthaṃ bhavatītyāśayaḥ | <hi rend="bold">maru-
<lb/>marīcikādāviti |</hi> marudeśe mṛgatṛṣṇādau ca jalapratibhāsottaraṃ jalālābhena
<lb/>jalābhāvaniścaye jāte tatra satyatvarūpasādhyābhāvepi āsamānatvarūpahetoḥ
<lb/>sattvena bhāsamānatvaheturvyabhicarito bhavatīti sa eva duṣṭa iti bhāvaḥ | <hi rend="bold">abādhi-
<lb/>tatveneti |</hi> tathā ca marumarīcikājale bhāsamānatvasya sattvepyabādhitatvavi-
<lb/>śiṣṭabhāsamānatvasya hetorabhāvena na vyabhicāra ityāśayaḥ | <hi rend="bold">viśeṣaṇāsiddhe-
<lb/>riti |</hi> pakṣabhūte bhāsamānesminprapañce abādhitatvasyābhāvena tvadukto heturvi-
<lb/>śeṣaṇāsiddha iti gūḍhāśayaḥ | tameva viśadayati-<hi rend="bold">tatredamiti | na prathama iti |</hi>
<note>16|812 — ātyantikatattva <foreign xml:lang="en">for</foreign> ātmatattva <foreign xml:lang="en">A.</foreign></note>
<pb n="462"/>
<lb/>yadi marumarīcikājalaṃ bhāsamānadaśāyāmapi nābādhitaṃ bhavati | tadānīṃ bādha-
<lb/>jñānābhāvepi bādhasattvāt | paścāttanabādhajñānena bhāsamānadaśāsthabādhasyāpi
<lb/>viṣayīkaraṇānnātra pūrvamapi jalamabhūditi | tathā ca yadā kadāpyabādhitaṃ tanna
<lb/>bhavatīti na heturduṣṭa iti brūṣe tarhi prapañcopi tadvadeveti vibhāvaya | baddhāvasthā-
<lb/>yāmapi prapañcasya jñānidṛṣṭyā bādhitatvāt | evaṃ cedṛśe prapañcasatyatvādiviṣaya
<lb/>āgama eva mukhyaṃ pramāṇaṃ nānumānamiti bhāvaḥ | <hi rend="bold">yatneneti |</hi> ukta evārthonayā
<lb/>harikārikayā pradarśitaḥ | <hi rend="bold">jñānātmanopīti |</hi> jñānasvarūpa ātmā kasyāmapya-
<lb/>vasthāyāṃ na bādhyata ityevaṃ kathamasmābhirasarvajñairjñeyamityāśayaḥ | <hi rend="bold">advitīyatva-
<lb/>miti |</hi> sadeva saumyedamagra āsīdekamevādvitīyam (chā. 6 | 1 | 1) iti śrutā-
<lb/>vātmabhinnaṃ dvitīyaṃ sarvaṃ niṣidhyate | <hi rend="bold">kathaṃ katheti |</hi> kathā nāma nānāvaktṛkaḥ
<lb/>pūrvottarapakṣapratipādakavākyasaṃdarbhaḥ | sa ca vādajalpavitaṇḍārūpaḥ | tatra tattvani-
<lb/>rṇayaphalaḥ kathāviśeṣo vādaḥ | paraṃ tu yatnenetyuktaharikārikānusāreṇa tarkasyāprati-
<lb/>ṣṭhānādvādiprativādinorubhayorapi svasvābhimatārthasādhakānumānasya vaktuṃ śakya-
<lb/>tvena na kasyāpi jayaḥ parājayo veti tattvanirṇayo na syādityāśayaḥ | <hi rend="bold">evaṃ trica-
<lb/>tureti |</hi> trayāṇāṃ caturṇāṃ vā jñānānāṃ janma bhavati | tadapekṣayādhikā mati-
<lb/>rnāstīti nyāyārthaḥ | sādhakaṃ bādhakaṃ vā yaddhetvābhāsādilakṣaṇairayuktaṃ tattṛtīyāyāṃ
<lb/>caturthyāṃ vāvasthāyāṃ viśrāntaṃ bhavati | ābhāsalakṣaṇayuktaṃ tu tarkāpratiṣṭhānādvi-
<pb n="463"/>
<lb/>śrāntaṃ na bhavati | tacca kathāṅgaṃ na bhavati | tathā ca nirduṣṭena sādhakena bādhakena
<lb/>vā kathāsamāptisaṃbhava iti bhāvaḥ | <hi rend="bold">na ca</hi> bhedeti | jaghanyatā gauṇatvam |
<lb/>jīveśvarabhedo jīvānāṃ mitho bhedo jaḍabhedaśca vyavahārenubhūyate | tādṛśapramāṇa-
<lb/>viruddhā sadeva saumya (chā. 6 | 1 | 1) ityadvaitapratipādikā śrutirgauṇārtha-
<lb/>katvena kathaṃcidyojyetyāśayaḥ | <hi rend="bold">vibhinneti |</hi> yathā vyāvahārikaśuktisatyatvaṃ
<lb/>prātibhāsikarajatasatyatvena na virudhyate tathā śrutipratipāditaṃ pāramārthikaṃ
<lb/>brahmādvaitasatyatvaṃ lokenubhūyamānena vyāvahārikeṇa dvaitasatyatvena na virudhyata iti
<lb/>bhāvaḥ | <hi rend="bold">tenaiva |</hi> khaṇḍanakāreṇaiva | <hi rend="bold">tadadvaiteti |</hi> tattasmādadvaitaśruteḥ pratyakṣato
<lb/>bādhaḥ kṣataḥ | sakalapramāṇajyeṣṭhasya pratyakṣasyaitādṛśī gatiścettadupajīvinonumā-
<lb/>nādervarākasya kaiva katheti darśayati — <hi rend="bold">nānumānādīti |</hi> taṃ śrutibādhaṃ kartumanu-
<lb/>mānādi tavamatepi na kṣamate | śrutyapekṣayā liṅgasya durbalatvādityarthaḥ | atra
<lb/>kṣataḥ kṣato mate mata iti pādāntyayamakaṃ kavinā nirdiṣṭam | <hi rend="bold">dhīdhanā iti |</hi>
<lb/>dhīreva dhanaṃ yeṣāṃ te dhīdhanāḥ | saṃbodhanam | bho buddhimantaḥ puruṣā asyā advai-
<lb/>taśruterbādhanāya tadā prajñāṃ prayacchatha datta yadā pāṇilabdhaṃ hastaprāptaṃ cintāmaṇiṃ
<lb/>samudre kṣeptumicchathetyarthaḥ |
</p>
<p><hi rend="bold">vihiteti |</hi> dharmeṇa pāpamapanudanti (ma. nā. 22 | 1) iti śruteḥ
<lb/>pāpavināśakatvaṃ dharmasyaiva na tu jñānasya | jñānaṃ ca pramāṇādhīnaṃ viṣayādhīnaṃ
<pb n="464"/>
<lb/>ceti na tadvidhātuṃ śakyate | yajñādikarma tu mukhyataḥ puruṣaprayatnādhīnamiti
<lb/>tadvidhānaṃ saṃbhavati | tathā setuṃ dṛṣṭvetyatra setudarśanavidhau na tātparyam |
<lb/>kiṃ tu setusnānapraśaṃsārthikā taddarśanoktiḥ | <hi rend="bold">āpatediti |</hi> kharādīnāmatya-
<lb/>ntapāpināmapi sāhajikatayaiva setudarśanasaṃbhavāt | <hi rend="bold">na syācceti |</hi> andhatve-
<lb/>na setudarśanāsaṃbhavāt | <hi rend="bold">agniciditi |</hi> agniṃ cinotītyagnicidyajamānaḥ |
<lb/>kapilā gauḥ | satī pativratā | bhikṣuḥ sarvakarmasaṃnyāsī paramahaṃsaḥ | mahodadhi-
<lb/>rmahāsamudraḥ | <hi rend="bold">virodhabhūteti |</hi> viṣayarāgavirodhabhūtā yā viṣayānabhiratista-
<lb/>tsaṃjñakavairāgyotpattau satyāṃ viṣayarāgo na dṛśyata ityetadabhiprāyikaiva rāgadā-
<lb/>hoktiriti bhāvaḥ | <hi rend="bold">na śliṣyate |</hi> na yujyate | <hi rend="bold">dhyānasyeti |</hi> jñānaviśeṣaḥ
<lb/>pramāpadavācyo yathārthānubhavo hi śāstraprāmāṇyātsatyasyāpi vināśaka iti
<lb/>tavābhimatam | tatra ca tārkṣyadhyānena viṣavināśa ityudāharaṇaṃ na yujyate |
<lb/>dhyānasyāvicchinnasmṛtisaṃtānarūpatvenānubhavatvasyaivābhāvena yathārthānubhavatvābhā-
<pb n="465"/>
<lb/>vāditi bhāvaḥ | <hi rend="bold">arthavaitathyeti |</hi> arthasya pramātṛtvādinikhilaprapañcasya vaitathyaṃ
<lb/>mithyātvam | tasyoktirna brahmabhāvāyetyarthaḥ | <hi rend="bold">tasmāditi |</hi> sadeva (chā. 6 | 1 | 1)
<lb/>iti śrutau yadadvitīyatvaṃ pratipādyate tadupapattaye pratyakṣato dṛśyamānasya bhedasyā-
<lb/>vidyākalpitatvamasmābhirucyate na tvadvaitavādavyasanamevāsmākamiti mantavyam |
</p>
<p><hi rend="bold">kiṃ tvanādīti |</hi> yathā kṣīrodake mithaḥ saṃpṛkte idaṃ kṣīramidamudakamityevaṃ
<lb/>kṣīratvenodakatvena ca viśadatayā na pratīyete tathā māyātmānau vaiśadyena na
<lb/>pratīyete | yata ātmā māyikaṃ buddhyādikamātmatvena pratyeti na tu tadviviktatayā
<lb/>svasvarūpaṃ pratyeti | māyāmapi ca māyātvena na pratyetīti bhāvaḥ | <hi rend="bold">nīcānā-
<lb/>miti |</hi> vyādhavardhitarājaputravadayaṃ puruṣo jīvātmā māyākāryabhūtairmahattattvā-
<pb n="466"/>
<lb/>haṃkārādibhiḥ sahāvivekena vasaṃstadanurūpameva janasaṃvāde svātmānaṃ mithyaiva
<lb/>sukhādyākrāntaṃ manyata ityarthaḥ | <hi rend="bold">dāteti |</hi> taduktaṃ vārtikakāraiḥ —
</p>
<p><lg><l>rājasūnoḥ smṛtiprāptau vyādhabhāvo nivartate |</l>
<l>yathaivamātmano'jñasya tattvamasyādivākyataḥ ||</l></lg> iti |
<lb/><hi rend="bold">dvayostādātmyamiti |</hi> sa ātmā yayostau tadātmānau | tayorbhāvastā-
<lb/>dātmyamiti tādātmyaśabdārthaḥ | tatra tayordvayorvastuto bhede advaitahāniḥ |
<lb/>vastuto bhedābhāve tu na tādātmyaśabdārtha upapadyata ityāśayaḥ |
</p>
<p><hi rend="bold">janmādīti |</hi> asya puro dṛśyamānasya nikhilasya jagata utpattisthitilayā
<lb/>yasmādbhavanti tadbrahmeti sūtrārthaḥ | athāto brahmajijñāsā (brahmasū. 1 | 1 | 1)
<lb/>iti prathamasūtreṇa brahmajijñāsāyāṃ pravartitāyāṃ kīdṛśaṃ brahmetyākāṅkṣā jāyate |
<lb/>tadarthaṃ brahmalakṣaṇamavaśyaṃ kathanīyam | tadanena dvitīyasūtreṇa pradarśyate |
<lb/>tathā coktam —
</p>
<pb n="467"/>
<p><lg><l>ṛṣayopi padārthānāṃ nāntaṃ yānti pṛthaktvataḥ |</l>
<l>lakṣaṇena tu siddhānāmantaṃ yānti vipaścitaḥ ||</l></lg> iti |
<lb/>lakṣaṇaṃ dvividham — svarūpalakṣaṇaṃ taṭasthalakṣaṇaṃ ca | dvividhamapi lakṣaṇaṃ
<lb/>vyāvartakaṃ vyavahāraprayojakaṃ ca bhavati | svarūpalakṣaṇādvastusvarūpaparicayo
<lb/>bhavati | tatra tāvajjanmādikāraṇatvaṃ māyāviśiṣṭabrahmaṇaḥ svarūpalakṣaṇatvepyavi-
<lb/>ruddham | śuddhabrahmaṇastu tattaṭasthalakṣaṇam | śuddhabrahmaṇaḥ svarūpalakṣaṇaṃ tu satyaṃ
<lb/>jñānamanantaṃ brahma (tai. 2 | 1 | 1) iti | <hi rend="bold">vivaraṇa iti |</hi> śrīprakāśātmayati-
<lb/>viracite pañcapādikāvivaraṇe dvitīyasūtrārambha evaitaduktamityarthaḥ (pṛ. 204) |
</p>
<p><hi rend="bold">śāstreti |</hi> dvitīyasūtre jagatkāraṇatvena brahmaṇaḥ sarvajñatvamarthāduktam |
<lb/>tadārthikaṃ sarvajñatvaṃ pradhānādinirāsāya vedakartṛtvahetunā samarthayitumidaṃ tṛtī-
<lb/>yaṃ sūtram | śāstraṃ vedaḥ |
</p>
<p><lg><l>pravṛttiśca nivṛttiśca puṃsāṃ yenopadiśyate |</l>
<l>taddharmāścopadiśyante śāstraṃ śāstravido viduḥ ||</l></lg>
<lb/>iti tallakṣaṇāt | tasya yoniḥ kāraṇamiti ṣaṣṭhīsamāsaḥ | sarvajñakalpa-
<lb/>vedakartṛtvādbrahmaṇaḥ sarvajñatvamityarthaḥ | idaṃ prathamaṃ varṇakam | ekaḥ prakāra
<lb/>ityarthaḥ | <hi rend="bold">dvitīyeti |</hi> asminprakāre śāstrayoniriti bahuvrīhiḥ | janmādya-
<lb/>syeti dvitīyasūtre brahmaṇo jagajjanmādikāraṇatvakathanena kṣityaṅkurādikaṃ
<lb/>sakartṛkaṃ kāryatvāddhaṭavat — ityanumānaṃ brahmaṇi pramāṇaṃ sūcitamityāśaṅkā
<lb/>syāt | tannivṛttaya idaṃ sūtram | brahma na pramāṇāntaragamyam | kutaḥ |
<lb/>śāstrayonitvāt | śāstraṃ vedo yoniḥ pramāṇaṃ yasya tattvādityarthaḥ | taṃ tvaupa-
<lb/>niṣadaṃ puruṣaṃ pṛcchāmi (bṛ. 3 | 9 | 26) ityupaniṣadvedyatvapratīteḥ | nāveda-
<lb/>vinmanute taṃ bṛhantam (tai. brā. 3 | 12 | 9 | 7) iti śrutau pramāṇāntaraniṣedhasya
<pb n="468"/>
<lb/>spaṣṭamevoktatvācca | anumānaṃ tvatra śrutipārṣadatayaivopayujyate na tu svāta-
<lb/>ntryeṇetyabhiprāyaḥ |
</p>
<p><hi rend="bold">tattviti |</hi> samyaganvayaḥ samanvayastātparyaviṣayatvam | tatpūrvasūtroktaṃ
<lb/>śāstrayonitvaṃ brahmaṇo vedāntavākyatātparyaviṣayatvātsidhyatīti sūtrārthaḥ |
<lb/><hi rend="bold">dvitīyeti |</hi> vedāntavākyāni na vidheyopāsanāviṣayatvena brahma bodhayanti
<lb/>kiṃ tu mukhyatvena | tathaiva teṣāṃ tātparyāvadhāraṇāditi sūtrārtha iti śam || śrīḥ ||
</p>
<trailer>iti śrīmadabhyaṃkaropāhva — mahāmahopādhyāyavāsudevaśāstriviracitāyāṃ sarvada-
<lb/>rśanasaṃgrahavyākhyāyāṃ darśanāṅkurābhidhāyāṃ śāṅkaradarśanaṃ samāptam ||</trailer>
<trailer>śubhaṃ bhavatu || śrīḥ ||</trailer>
</div>
</body>
</text>
</TEI>
